ZW07n0062_p0166a01║
ZW07n0062_p0166a02║佛說藥師三時儀文
ZW07n0062_p0166a03║
ZW07n0062_p0166a04║三千界內慈悲主，百億剎中大法王。
ZW07n0062_p0166a05║能開慧眼鑒凡情，眾生有願皆感應。
ZW07n0062_p0166a06║藥師會啟，集福筵開。領眾登壇，開闡三時科
ZW07n0062_p0166a07║事。大眾志誠心，同嘆延壽偈：
ZW07n0062_p0166a08║長生一念焚清香，命信修齋建道場。
ZW07n0062_p0166a09║富是前生修善得，貴非斯世莫思量。
ZW07n0062_p0166a10║金銀難買般若智，玉石成堆放祥光。
ZW07n0062_p0166a11║滿堂香花迎諸聖，堂前齊祝法中王。
ZW07n0062_p0166a12║藥師海會佛菩薩　（嘆德宣疏）
ZW07n0062_p0166a13║多他阿伽度。阿羅訶。三藐三佛陀。四身圓備，
ZW07n0062_p0166a14║三觀澄明。智光常照於十方，慈力普加於五濁。常
ZW07n0062_p0166a15║於災劫救人而神用無虧，每向苦鄉解結而嘉名愈
ZW07n0062_p0166a16║勝。本觀音之化像，為解結之權宜。修羅之瞋恨皆
ZW07n0062_p0166a17║消，帝釋之冤讎已息。座下皈依，漸修而展演；地
ZW07n0062_p0166a18║位階差，頓悟而發揮。心性無礙。六類解綿纏之結，
ZW07n0062_p0166a19║三生除深重之冤。每將般若之淵源，普施菩提之妙
ZW07n0062_p0166a20║道。虔奏藥師三時疏文，謹當宣讀。　（化壇）
ZW07n0062_p0166a21║清淨香雲海圓明　　敬禮華藏世界
ZW07n0062_p0166a22║香水海圓明　　敬禮華藏世界
ZW07n0062_p0166a23║稱念真身、應身、化身藥師光王佛
ZW07n0062_p0166a24║眾等同嘆皈命禮　　華藏世界
ZW07n0062_p0166a25║（化納回壇）
ZW07n0062_p0166a26║凡情上達大圓鏡
ZW07n0062_p0167a01║（加持啟白真言）
ZW07n0062_p0167a02║
ZW07n0062_p0167a03║東晉天竺三藏法師帛尸黎密多羅奉詔譯
ZW07n0062_p0167a04║閩越金身太平寺沙門若愚述
ZW07n0062_p0167a05║
ZW07n0062_p0167a06║救脫菩薩語阿難言：如來世尊說是經典，威神
ZW07n0062_p0167a07║功德，利益不少。座中諸鬼神有十二神王從座而起，
ZW07n0062_p0167a08║往到佛所，長跪合掌而白佛言：我等十二鬼神，所
ZW07n0062_p0167a09║在擁護，若城邑、聚落、空閑林中；若四輩弟子誦
ZW07n0062_p0167a10║持此經，令所結願無求不應。阿難問言：其名如何？
ZW07n0062_p0167a11║為我說之。救脫菩薩言：灌頂章句，其名如是。
ZW07n0062_p0167a12║二六神王居法會，一心合掌啟金仙。
ZW07n0062_p0167a13║此經萬劫最難逢，我輩今朝深慶幸。
ZW07n0062_p0167a14║或向王城並曠野，若能讀誦及書持，
ZW07n0062_p0167a15║所求無不稱其心，在處聞經常擁護。
ZW07n0062_p0167a16║香花一心奉請大藥叉、藥師護教金毗羅神王來
ZW07n0062_p0167a17║護法。願共諸眾生，香花茶供養。
ZW07n0062_p0167a18║聖德威靈難比並，興慈及物最英明。
ZW07n0062_p0167a19║或逢橫病擾眾生，或遇時災侵國土，
ZW07n0062_p0167a20║百藥調和無效驗，四肢熱惱苦煎焚，
ZW07n0062_p0167a21║但能遵奉《藥師經》，此是神王相擁護。
ZW07n0062_p0168a01║一心奉請藥師護教和耆羅神王來擁護。願共諸
ZW07n0062_p0168a02║眾生，香花茶供養。
ZW07n0062_p0168a03║武勇威恩唯直道，尊賢和眾辟奸訛。
ZW07n0062_p0168a04║愛貧邪諂不公言，滅斷欺瞞非理事。
ZW07n0062_p0168a05║煽惑君臣成禍亂，肢離骨肉結冤讎。
ZW07n0062_p0168a06║皆因口舌橫罹生，是此神王皆離散。
ZW07n0062_p0168a07║一心奉請藥師護教彌伽羅神王來護法。願共諸
ZW07n0062_p0168a08║眾生，香花茶供養。
ZW07n0062_p0168a09║宦路艱危須誡慎，公門嚴峻更卑謙。
ZW07n0062_p0168a10║若因身事露干求，或被王官讚寵訝。
ZW07n0062_p0168a11║爵祿雖然關分定，行藏還慮有非災。
ZW07n0062_p0168a12║心心正念藥師尊，通感神王銷枉橫。
ZW07n0062_p0168a13║一心奉請大藥叉藥師護教安頭羅神王來護法。
ZW07n0062_p0168a14║願共諸眾生，香花茶供養。
ZW07n0062_p0168a15║福薄身羸人厭賤，戒虧行缺鬼[占*鬼][俞*鬼]。
ZW07n0062_p0168a16║營生觸事不從心，在處所求違本願。
ZW07n0062_p0169a01║通塞未能全性命，吉凶由自半疑天。
ZW07n0062_p0169a02║此時若念藥師尊，威德神王讚護念。
ZW07n0062_p0169a03║一心奉請藥師護教摩尼羅神王來護法。願共諸
ZW07n0062_p0169a04║眾生，香花茶供養。
ZW07n0062_p0169a05║財屬五家寧易守，業通三世實難防。
ZW07n0062_p0169a06║若逢盜賊暗穿窬，或遇兵戈強劫奪。
ZW07n0062_p0169a07║豈但珠珍皆罄竭，直疑性命亦傾危。
ZW07n0062_p0169a08║應須稱念藥師尊，是此神王常守護。
ZW07n0062_p0169a09║一心奉請藥師護教宋林羅神王來護法。願共諸
ZW07n0062_p0169a10║眾生，香花茶供養。
ZW07n0062_p0169a11║水勢崩騰漂沒處，火精熢㶿卒忙時。
ZW07n0062_p0169a12║孤舟未達遇驚濤，四顧無門逢烈燄。
ZW07n0062_p0169a13║大禹廟堂空寂寂，欒巴魂魄竟悠悠。
ZW07n0062_p0169a14║一心專念藥師尊，是此神王相濟度。
ZW07n0062_p0169a15║一心奉請藥師護教因持羅神王來護法。願共諸
ZW07n0062_p0169a16║眾生，香花茶供養。
ZW07n0062_p0169a17║獅子象龍並虎豹，蜈蚣蛇蠍及蚰蜒。
ZW07n0062_p0169a18║或經曠野偶遭逢，或在山林潛值遇。
ZW07n0062_p0169a19║艱險獨行無伴侶，急難何處問醫師？
ZW07n0062_p0169a20║一心專注念琉璃，是此神王垂密佑。
ZW07n0062_p0170a01║一心奉請藥師護教波耶羅神王來護法。願共諸
ZW07n0062_p0170a02║眾生，香花茶供養。
ZW07n0062_p0170a03║冤結祗宜相解釋，符書那可更𥜒禳。
ZW07n0062_p0170a04║拘牽邪鬼作妖尤，接引家神為禍祟。
ZW07n0062_p0170a05║此是仇讎無雪處，來生痕玷宛然存。
ZW07n0062_p0170a06║若能誦讚此神王，和合一心無惡念。
ZW07n0062_p0170a07║一心奉請藥師護教摩休羅神王來護法。願共諸
ZW07n0062_p0170a08║眾生，香花茶供養。
ZW07n0062_p0170a09║夙病有根難體解，良醫不遇苦縈纏。
ZW07n0062_p0170a10║卻尋妖孽信凶言，返問鬼神求福祚。
ZW07n0062_p0170a11║祈禱依前傷性命，債冤那可望長生。
ZW07n0062_p0170a12║若能專念藥師尊，是此神王消九橫。
ZW07n0062_p0170a13║一心奉請藥師護教真陀羅神王來護法。願共諸
ZW07n0062_p0171a01║眾生，香花茶供養。
ZW07n0062_p0171a02║六七日輪齊赫奕，三千國土盡消融。
ZW07n0062_p0171a03║四洲渤澥捲紅雲，五嶽顛巖隨猛燄。
ZW07n0062_p0171a04║世界爾時成黑穴，諸天猶自不遑安。
ZW07n0062_p0171a05║眾生遭此火災時，大聖神王來救護。
ZW07n0062_p0171a06║一心奉請藥師護教照頭羅神王來護法。願共諸
ZW07n0062_p0171a07║眾生，香花茶供養。
ZW07n0062_p0171a08║洪雨滂沱摧世界，滄溟即漸漲虛空。
ZW07n0062_p0171a09║蛟螭魚鼈路岐迷，日月星辰宮殿壞。
ZW07n0062_p0171a10║直至二禪皆浸沒，何曾六欲免漂沈？
ZW07n0062_p0171a11║眾生遇此水災時，大聖神王專救護。
ZW07n0062_p0171a12║一心奉請藥師護教毗伽羅神王來護法，願共諸
ZW07n0062_p0171a13║眾生，香花茶供養。
ZW07n0062_p0171a14║凝結風輪初鼓擊，動搖器械始成時。
ZW07n0062_p0171a15║摶雲偃嶽塞虛空，捲浪颺塵興造化。
ZW07n0062_p0172a01║堅固能擎大千界，崩騰可壞第三禪。
ZW07n0062_p0172a02║眾生必若遇此災，通感神王常擁護。
ZW07n0062_p0172a03║（加持十二神王　至帝釋梵王真言　於此解結）
ZW07n0062_p0172a04║藥師解結
ZW07n0062_p0172a05║恭聞佛住真如法界藏，無相無形離諸垢。眾生
ZW07n0062_p0172a06║觀見種種形，一切苦難皆消滅。佛功德海，難盡讚
ZW07n0062_p0172a07║揚。
ZW07n0062_p0172a08║上來依科稱念十二神王大將名號已竟，正當奉
ZW07n0062_p0172a09║為（祈祥、保病）解結信士△等恭對三寶壇前，證盟解結。
ZW07n0062_p0172a10║切以夙冤夙業，寧無已往之過愆？今世今生，
ZW07n0062_p0172a11║必有故為之罪咎。幸諸佛開慈悲之路，許眾生陳懺
ZW07n0062_p0172a12║悔之門，爰憑解結之洪庥，蕩滌無邊之罪垢。伏念
ZW07n0062_p0172a13║△等三世之內，累劫之中，造貪、瞋、癡，多生不
ZW07n0062_p0172a14║善。今對三寶像前，願求解結。一結一解，十惡五
ZW07n0062_p0172a15║逆罪消滅；一讚一揚，八難三途俱解脫。惡果化為
ZW07n0062_p0172a16║善果，罪根返作福根。用集良因，克敷善願。今
ZW07n0062_p0172a17║則更籌已捉，漏漸頻催，大眾虔誠，用伸解結。
ZW07n0062_p0173a01║南無一心奉請，妙嚴施主、平等醫王、十二願
ZW07n0062_p0173a02║心藥師琉璃光王佛，願降道場，證盟解結。
ZW07n0062_p0173a03║南無一心奉請，碧琉璃殿上、紅瑪瑙階前、藥
ZW07n0062_p0173a04║師護教金毗羅神王降臨道場。願共諸眾生，香花塗
ZW07n0062_p0173a05║供養。
ZW07n0062_p0173a06║第一解結，仰啟金毗羅神王藥叉大將軍，今有
ZW07n0062_p0173a07║解結信士△等，自從曠劫以來，及至今生，造下
ZW07n0062_p0173a08║眼根之罪，今對三寶像前，特為解結，願罪消滅。
ZW07n0062_p0173a09║和解冤結菩薩
ZW07n0062_p0173a10║眼識不明成惡見，觀見世人豈無端？
ZW07n0062_p0173a11║一真本性返成殃，萬化全虛由破壞。
ZW07n0062_p0173a12║發起狂心生惡業，見他妖豔入紅塵。
ZW07n0062_p0173a13║如蛾赴火在須臾，稽首藥師求解結。
ZW07n0062_p0173a14║（和）隨心滿願藥師佛
ZW07n0062_p0173a15║解結解結解冤結，眼根之罪願消滅。今有解結
ZW07n0062_p0173a16║真言：唵。三哆囉。伽陀。娑婆訶。
ZW07n0062_p0174a01║一心奉請，碧琉璃殿上、紅瑪瑙階前、藥師護
ZW07n0062_p0174a02║法和耆羅神王來護教。願共諸眾生，香花塗供養。
ZW07n0062_p0174a03║第二解結，仰啟和耆羅神王藥叉大將，今有解
ZW07n0062_p0174a04║結信士△等，自從曠劫以來，及至今生，造下耳根
ZW07n0062_p0174a05║之罪。今對三寶像前，特為解結，願罪消滅。　（和）
ZW07n0062_p0174a06║解冤結菩薩
ZW07n0062_p0174a07║耳識玲瓏分兩處，遍於聲語起無明。
ZW07n0062_p0174a08║聞諸善事總如聾，聽眾好言如少夢。
ZW07n0062_p0174a09║永失沙門迷惡道，悉從癡暗入幽途。
ZW07n0062_p0174a10║如斯業障實堪嗟，稽首藥師求懺悔。
ZW07n0062_p0174a11║隨心滿願藥師佛
ZW07n0062_p0174a12║解結解結解冤結，耳根之罪願消滅。今有解結
ZW07n0062_p0174a13║真言：唵。三哆囉。伽陀。娑婆訶。
ZW07n0062_p0174a14║一心奉請，碧琉璃殿上、紅瑪瑙階前、藥師護
ZW07n0062_p0174a15║教彌伽羅神王來護法。願共諸眾生，香花茶供養。
ZW07n0062_p0174a16║第三解結，仰啟彌伽羅神王藥叉大將，今有解
ZW07n0062_p0174a17║結信士△等，自從曠劫以來，及至今生，造下鼻根
ZW07n0062_p0174a18║之罪。今對三寶像前，特為解結，願罪消滅。　（和）解
ZW07n0062_p0174a19║冤結菩薩
ZW07n0062_p0175a01║鼻根起來由猛烈，翻身啄舌自雷奔。
ZW07n0062_p0175a02║具諸香味惱心田，嗜眾腥羶昏意地。
ZW07n0062_p0175a03║蝶慕蜂超如競利，龍驤馬驟苦爭淩。
ZW07n0062_p0175a04║罪花業果宛然存，稽首藥師求解結。
ZW07n0062_p0175a05║隨心滿願藥師佛
ZW07n0062_p0175a06║解結解結解冤結，鼻根之罪願消滅。今有解結
ZW07n0062_p0175a07║真言：唵。三哆囉。伽陀。娑婆訶。
ZW07n0062_p0175a08║一心奉請，碧琉璃殿上、紅瑪瑙階前、藥師護
ZW07n0062_p0175a09║教安陀羅神王來護法。願共諸眾生，香花茶供養。
ZW07n0062_p0175a10║第四解結，仰啟安陀羅神王藥叉大將，今有解
ZW07n0062_p0175a11║結信士△等，自從曠劫以來，及至今生，造下舌根
ZW07n0062_p0175a12║之罪。今對三寶像前，特伸解結，願罪消滅。　（和）
ZW07n0062_p0175a13║解冤結菩薩
ZW07n0062_p0175a14║舌根祗因貪五味，愛餐甘美害眾生。
ZW07n0062_p0175a15║喉嚨三寸實堪憎，搖動萬般真可畏。
ZW07n0062_p0175a16║口是心非因偏惑，情乖志隔自迷朦。
ZW07n0062_p0176a01║泥犁果報歷然存，稽首藥師求解結。
ZW07n0062_p0176a02║隨心滿願藥師佛
ZW07n0062_p0176a03║解結解結解冤結，舌根之罪願消滅。今有解結
ZW07n0062_p0176a04║真言：唵。三哆囉。伽陀。娑婆訶。
ZW07n0062_p0176a05║一心奉請，碧琉璃殿上、紅瑪瑙階前、藥師護
ZW07n0062_p0176a06║教摩尼羅神王來護法。願共諸眾生，香花茶供養。
ZW07n0062_p0176a07║第五解結，仰啟摩尼羅神王藥叉大將，今有解
ZW07n0062_p0176a08║結信士△等，自從曠劫以來，及至今生，造下身根
ZW07n0062_p0176a09║之罪。今對三寶像前，特為解結，願罪消滅。　（和）
ZW07n0062_p0176a10║解冤結菩薩
ZW07n0062_p0176a11║身命皆從欲相得，解除意地發無明。
ZW07n0062_p0176a12║殺生害命惡因緣，貪欲好淫業果重。
ZW07n0062_p0176a13║設計千般惟利己，用謀竊盜損他財。
ZW07n0062_p0176a14║欺瞞天地昧神明，稽首藥師求解結。
ZW07n0062_p0176a15║隨心滿願藥師佛
ZW07n0062_p0176a16║解結解結解冤結，身根之罪願消滅。今有解結
ZW07n0062_p0176a17║真言：唵。三哆囉。伽陀。娑婆訶。
ZW07n0062_p0176a18║一心奉請，碧琉璃殿上、紅瑪瑙階前、藥師護
ZW07n0062_p0176a19║教宋林羅神王來護法。願共諸眾生，香花茶供養。
ZW07n0062_p0176a20║第六解結，仰啟宋林羅神王藥叉大將，今有解
ZW07n0062_p0177a01║結信士△等，自從曠劫以來，及至今生，造下意根
ZW07n0062_p0177a02║之罪。今對三寶像前，特為解結，願罪消滅。　（和）
ZW07n0062_p0177a03║解冤結菩薩
ZW07n0062_p0177a04║意根之罪渾渺邈，罪花疊疊自開敷。
ZW07n0062_p0177a05║祗因貪愛昧真空，每執愚癡傷慧性。
ZW07n0062_p0177a06║方寸抱將瞋怒發，雙眸識火勇猛威。
ZW07n0062_p0177a07║紅塵障惱隔千重，稽首藥師求解結。
ZW07n0062_p0177a08║消災延壽藥師佛
ZW07n0062_p0177a09║解結解結解冤結，意根之罪願消滅。今有解結
ZW07n0062_p0177a10║真言：唵。三哆囉。伽陀。娑婆訶。
ZW07n0062_p0177a11║一心奉請，碧琉璃殿上、紅瑪瑙階前、藥師護
ZW07n0062_p0177a12║教因持羅神王來護法。願共諸眾生，香花茶供養。
ZW07n0062_p0177a13║第七解結，仰啟因持羅神王藥叉大將，今有解
ZW07n0062_p0177a14║結信士△等，自從曠劫以來，及至今生，造下拋撒五
ZW07n0062_p0177a15║穀之罪。今對三寶像前，特為解結，願罪消滅。　（和）
ZW07n0062_p0177a16║解冤結菩薩
ZW07n0062_p0177a17║欺聖罔賢成過患，故殺誤傷結冤仇。
ZW07n0062_p0177a18║拋撒五穀逆蒼天，咆咅六親欺厚地。
ZW07n0062_p0178a01║口氣香前興咒咀，身心強畔啟侵淩。
ZW07n0062_p0178a02║無邊罪垢實難逃，稽首藥師求解結。
ZW07n0062_p0178a03║隨心滿願藥師佛
ZW07n0062_p0178a04║解結解結解冤結，拋撒五穀罪消滅。今有解結
ZW07n0062_p0178a05║真言：唵。三哆囉。伽陀。娑婆訶。
ZW07n0062_p0178a06║一心奉請，碧琉璃殿上、紅瑪瑙階前、藥師護
ZW07n0062_p0178a07║教波耶羅神王來護法。願共諸眾生，香花茶供養。
ZW07n0062_p0178a08║第八解結，仰啟波耶羅神王藥叉大將，今有解
ZW07n0062_p0178a09║結信士△等，自從曠劫以來，及至今生，造下殺生之
ZW07n0062_p0178a10║罪。今對三寶像前，特為解結，願罪消滅。　（和）解
ZW07n0062_p0178a11║冤結菩薩
ZW07n0062_p0178a12║殺生害命有多般，日用何曾著眼觀？
ZW07n0062_p0178a13║汝殺他時雖有易，他殺你來亦無難。
ZW07n0062_p0178a14║世世冤仇何日了？生生報恨幾時休？
ZW07n0062_p0178a15║今將發露啟誠心，稽首藥師求解結。
ZW07n0062_p0178a16║隨心滿願藥師佛
ZW07n0062_p0178a17║解結解結解冤結，殺害之罪願消滅。今有解結
ZW07n0062_p0178a18║真言：唵。三哆囉。伽陀。娑婆訶。
ZW07n0062_p0178a19║一心奉請，碧琉璃殿上、紅瑪瑙階前、藥師護
ZW07n0062_p0179a01║教摩休羅神王來護法。願共諸眾生，香花茶供養。
ZW07n0062_p0179a02║第九解結，仰啟摩休羅神王藥叉大將，今有解
ZW07n0062_p0179a03║結信士△等，自從曠劫以來，及至今生，造下貪愛
ZW07n0062_p0179a04║之罪，恭對三寶壇前，特為解結，願罪消滅。　（和）
ZW07n0062_p0179a05║解冤結菩薩
ZW07n0062_p0179a06║世間匹帛與金銀，成了人時敗了人。
ZW07n0062_p0179a07║萬貫多貪何富貴？一文不愛向清貧。
ZW07n0062_p0179a08║良友不遇龐居士，蓋謂難逢呂洞賓。
ZW07n0062_p0179a09║皈命藥師求解結，願諸罪垢化為塵。
ZW07n0062_p0179a10║隨心滿願藥師佛
ZW07n0062_p0179a11║解結解結解冤結，貪愛之罪願消滅。今有解結
ZW07n0062_p0179a12║真言：唵。三哆囉。伽陀。娑婆訶。
ZW07n0062_p0179a13║一心奉請，碧琉璃殿上、紅瑪瑙階前、藥師護
ZW07n0062_p0179a14║教真陀羅神王來護法。願共諸眾生，香花茶供養。
ZW07n0062_p0179a15║第十解結，仰啟真陀羅神王藥叉大將，今有解
ZW07n0062_p0179a16║結信士△等，自從曠劫以來，及至今生，造下不孝之
ZW07n0062_p0179a17║罪。今對三寶像前，特為解結，願罪消滅。　（和）解冤
ZW07n0062_p0179a18║結菩薩
ZW07n0062_p0179a19║不易修身六尺長，切須孝順養爺娘。
ZW07n0062_p0180a01║慈母懷躭十個月，三年乳哺受辛勤。
ZW07n0062_p0180a02║推乾就濕娘辛苦，嚥苦吐甘寸斷腸。
ZW07n0062_p0180a03║勸君無事閑思想，世間最苦是爺娘。
ZW07n0062_p0180a04║隨心滿願藥師佛
ZW07n0062_p0180a05║解結解結解冤結，不孝之罪願消滅。今有解結
ZW07n0062_p0180a06║真言：唵。三哆囉。伽陀。娑婆訶。
ZW07n0062_p0180a07║第十一解結，仰啟照頭羅神王藥叉大將，今有
ZW07n0062_p0180a08║解結信士△等，自從曠劫以來，及至今生，造下負恩
ZW07n0062_p0180a09║負德之罪。恭對三寶像前，特為解結，願罪消滅。　（和）
ZW07n0062_p0180a10║解冤結菩薩
ZW07n0062_p0180a11║得意生前載尚書，賢君一德是誰無？
ZW07n0062_p0180a12║人心杳杳縱難定，天理昭昭不可辜。
ZW07n0062_p0180a13║負德愆瑕求懺悔，忘恩罪障願消除。
ZW07n0062_p0180a14║此際懺揚俱殄散，他時共證法王都。
ZW07n0062_p0180a15║隨心滿願藥師佛
ZW07n0062_p0180a16║解結解結解冤結，負恩負德罪消滅。今有解結
ZW07n0062_p0180a17║真言：唵。三哆囉。伽陀。娑婆訶。
ZW07n0062_p0180a18║第十二解結，仰啟毗伽羅神王藥叉大將，今有
ZW07n0062_p0181a01║解結信士△等，自從曠劫以來，及至今生，造下十
ZW07n0062_p0181a02║惡五逆之罪。今對三寶像前，特為解結，願罪消滅。
ZW07n0062_p0181a03║　（和）解冤結菩薩
ZW07n0062_p0181a04║十惡盡從心上起，殺生偷盜共邪淫。
ZW07n0062_p0181a05║妄言綺語說他過，讚毀慳貪心瞋慢。
ZW07n0062_p0181a06║此時種種勤懺悔，今將一一細披陳。
ZW07n0062_p0181a07║惟願藥師求解結，願諸罪垢化為塵。
ZW07n0062_p0181a08║隨心滿願藥師佛
ZW07n0062_p0181a09║解結解結解冤結，十惡五逆願消滅。今有解結
ZW07n0062_p0181a10║真言：唵。三哆囉。伽陀。娑婆訶。
ZW07n0062_p0181a11║（依科念誦判斷廻向）
ZW07n0062_p0181a12║上來十二神王，並及眷屬，隨名演讚，消夙世
ZW07n0062_p0181a13║之三災；逐願祈禱，滅人間之九橫。隨求克應，有
ZW07n0062_p0181a14║願皆從。憑啟祝之良緣，助信心之福慶。見聞隨喜，
ZW07n0062_p0181a15║禍滅福生。土地龍神，安人護物。向下經文，請為
ZW07n0062_p0181a16║宣演。
ZW07n0062_p0181a17║救脫菩薩，法應如是。一分經文，請為宣演。
ZW07n0062_p0181a18║如上神王十二將，各將眷屬七千徒。
ZW07n0062_p0181a19║維耶會裏受叮嚀，贍部國中垂救護。
ZW07n0062_p0182a01║若有眾生遭彼難，但將雜縷結其名。
ZW07n0062_p0182a02║願圓解結護庥祥，《灌頂經》文法如是。
ZW07n0062_p0182a03║（入南無三滿多　（至）娑婆訶）
ZW07n0062_p0182a04║秘密總持言簡要，甚深微妙理含真。
ZW07n0062_p0182a05║真能顯正與摧邪，要且消災兼滌禍。
ZW07n0062_p0182a06║靈驗祗由人懇切，浮粗莫訝法無微。
ZW07n0062_p0182a07║應須念念不離心，凡有所求皆得遂。
ZW07n0062_p0182a08║（佛說是經時　（至）作禮奉行）
ZW07n0062_p0182a09║大眾一時生喜慶，阿難叉手再咨陳。
ZW07n0062_p0182a10║此經題目幾般名？後代傳持多種利？
ZW07n0062_p0182a11║佛舉三題皆要妙，文標千古最津梁。
ZW07n0062_p0182a12║今時燈主歷精誠，依教弘宣真正覺。
ZW07n0062_p0182a13║藥師琉璃光王佛
ZW07n0062_p0182a14║今乃經演貫花，上隨文而誦徹；燈分蓮
ZW07n0062_p0183a01║燄，下逐盞以舒光。所有良緣，祝皇王而萬歲；
ZW07n0062_p0183a02║散其利益，資侯伯以千秋。州縣肅清，軍民樂業。
ZW07n0062_p0183a03║然冀真如境內六道四生，妄念識中三途七趣，
ZW07n0062_p0183a04║俱霑樂果，咸脫苦因，迴佈恩光，僉扶燈主△等
ZW07n0062_p0183a05║身命昌吉，福壽增崇，表裏宗親祛冤釋結，存亡
ZW07n0062_p0183a06║普利解禍除千，門宅靈祗安人護物，社廟賢聖運慶
ZW07n0062_p0183a07║吉祥。更有七層燈燄，請慈而唱和。
ZW07n0062_p0183a08║第一層燈者，此燈伏為保安國界、帝王大
ZW07n0062_p0184a01║臣。燈供養十方三世佛
ZW07n0062_p0184a02║君聖臣忠常輯睦，金枝玉葉永昌隆。
ZW07n0062_p0184a03║梯山航海奉朝廷，偃武修文清宇宙。
ZW07n0062_p0184a04║日月星辰纏度正，雪霜風雨品調均。
ZW07n0062_p0184a05║民安國泰樂昇平，分野山川無瘴癘。
ZW07n0062_p0184a06║第二層燈者，此燈伏為施主謝過禳災，保
ZW07n0062_p0184a07║安延壽。燈供養十方三世佛
ZW07n0062_p0184a08║瀝懇披誠對月面，憑因仗果點輪燈。
ZW07n0062_p0184a09║凶星暗曜息災殃，祿庫命宮添喜慶。
ZW07n0062_p0184a10║福海波瀾深瀚漫，壽山層級轉穹崇。
ZW07n0062_p0185a01║聖賢常藉護行藏，有願悉皆隨所願。
ZW07n0062_p0185a02║第三層燈者，此燈伏為施主合家眷屬延年福
ZW07n0062_p0185a03║壽。燈供養十方三世佛
ZW07n0062_p0185a04║幾劫福緣皆共作，此生因果始同修。
ZW07n0062_p0185a05║善和眷屬每相隨，諦信身心常接續。
ZW07n0062_p0185a06║孝子順孫恒霸盛，承家襲慶永昌隆。
ZW07n0062_p0185a07║庥祥福祿日臻臨，橫難災殃皆殄散。
ZW07n0062_p0185a08║第四層燈者，此燈伏為隨喜善男信女長福消
ZW07n0062_p0185a09║災。燈供養十方三世佛
ZW07n0062_p0186a01║目睹毫光生敬仰，耳聆金偈發難聞。
ZW07n0062_p0186a02║善緣既樂撥忙來，惡念無因相續起。
ZW07n0062_p0186a03║言下若能深諦信，心中自得頓清涼。
ZW07n0062_p0186a04║見聞隨喜福無疑，金口分明親證驗。
ZW07n0062_p0186a05║第五層燈者，此燈伏為所事香火龍神資扶陰
ZW07n0062_p0186a06║德。燈供養十方三世佛
ZW07n0062_p0186a07║十二龍神隨位次，五通聖德鎮方隅。
ZW07n0062_p0186a08║外消枉橫與迍災，內集庥祥並喜慶。
ZW07n0062_p0186a09║增長威光常熾盛，匡扶住宅永昌隆。
ZW07n0062_p0186a10║今時廻向此燈輪，護界護人為慶瑞。
ZW07n0062_p0186a11║第六層燈者，此燈伏為施主七代先亡追薦往
ZW07n0062_p0186a12║生。燈供養十方三世佛
ZW07n0062_p0187a01║歷代先亡辭幻世，一層燈影引香魂。
ZW07n0062_p0187a02║或生淨土永逍遙，或在幽關希出離。
ZW07n0062_p0187a03║三島雲容隨步去，六珠衣帶拂天香。
ZW07n0062_p0187a04║白毫光裏禮慈容，頓悟無生拋有漏。
ZW07n0062_p0187a05║第七層燈者，此燈伏為三途八難受苦眾生。燈
ZW07n0062_p0187a06║供養十方三世佛
ZW07n0062_p0187a07║六道三途魂擾擾，千生萬劫苦茫茫。
ZW07n0062_p0187a08║刀山劍樹逐因招，火鑊冰河隨業受。
ZW07n0062_p0187a09║餓鬼傍生輪轉處，鐵圍無間杳冥中。
ZW07n0062_p0187a10║咸憑我佛此燈輪，息苦停酸俱解脫。
ZW07n0062_p0187a11║上來燃燈一樹，光烈七層。乍如王愷家中數
ZW07n0062_p0187a12║尺珊瑚之樹，又若石崇堂上一堆明月之珠。層層
ZW07n0062_p0188a01║豔豔槿花開，朵朵聯聯星彩動。何處之簾籠熠透，
ZW07n0062_p0188a02║幾家之窗戶分明。休誇漢武之九微，謾說秦棱之
ZW07n0062_p0188a03║萬炬。究竟不能祛黑暗，但聞空地照良時。若我
ZW07n0062_p0188a04║《灌頂經》中七層之燈，則不然也，上徹於諸天宮
ZW07n0062_p0188a05║殿，下窮於六趣幽冥。但有迷途，皆歸正道。我
ZW07n0062_p0188a06║今燈主依憑聖教，點此輪燈，可以照身相之蒙，
ZW07n0062_p0188a07║可以助福星之彩。逐層層而伸乎善祝，隨事事而
ZW07n0062_p0188a08║廻向禱祈。妙善難量，河沙可算。
ZW07n0062_p0188a09║上來所建琉璃會，從昏至曉竭丹誠，
ZW07n0062_p0189a01║依憑金口結鴻音，旋遶銀燈求勝利。
ZW07n0062_p0189a02║僧邀鹿苑柔和眾，教揭琅𪻱《灌頂經》。
ZW07n0062_p0189a03║虛徐鈸韻戛寒空，嘹亮佛聲宣住宅，
ZW07n0062_p0189a04║永殄三災並九橫，能延百福與千祥。
ZW07n0062_p0189a05║無涯妙善不思議，廻向諸天天子眾，
ZW07n0062_p0189a06║帝釋梵王並宰輔，天曹天眾及天仙，
ZW07n0062_p0189a07║雲居空界聖兼賢，日月星辰並列曜，
ZW07n0062_p0189a08║俱在毫光臨照內，皆增天福壯威神，
ZW07n0062_p0189a09║人間社稷與城隍，廟貌靈祗兼嶽瀆。
ZW07n0062_p0189a10║山川林野諸靈享，土地門神住宅神，
ZW07n0062_p0189a11║各霑勝利自昭彰，護界護人增福慶，
ZW07n0062_p0190a01║地府閻羅平等主，冥司諸部十王官，
ZW07n0062_p0190a02║皆增威福及陰功，盡得慈雲垂覆護。
ZW07n0062_p0190a03║三途地獄停酸楚，刀山劍樹息摧殘，
ZW07n0062_p0190a04║披毛戴角永拋離，銜鐵負鞍休繫滯。
ZW07n0062_p0190a05║慧日爍開塵縛網，毫光照破鐵圍城，
ZW07n0062_p0190a06║邊關甲馬罷驅馳，宇宙干戈休習練，
ZW07n0062_p0190a07║風調雨順年年樂，巷舞街談日日新。
ZW07n0062_p0190a08║餘將上善用莊嚴，法界有情霑勝利，
ZW07n0062_p0190a09║七級輪燈功讚畢，塵沙可算福難量。
ZW07n0062_p0190a10║金池金水泛金蓮，金地金階排金鳳，
ZW07n0062_p0190a11║金鸚立在金樓上，金鸞飛下金閣中，
ZW07n0062_p0190a12║金泥金彩永輝煌，金樹金枝長赫奕。
ZW07n0062_p0190a13║金人金眼看難盡，金手金刀剪不成，
ZW07n0062_p0191a01║金臺金屋閃金光，金殿金磚耀金相，
ZW07n0062_p0191a02║終年祗見金分彩，竟日唯聞金放光，
ZW07n0062_p0191a03║遍宜此際讚金文，最好今時對金相，
ZW07n0062_p0191a04║金風動處群星走，金指挑時碎錦飛。
ZW07n0062_p0191a05║七層層上月籠霞，一盞盞中金落水，
ZW07n0062_p0191a06║能開累劫冥蒙道，解破三途黑暗門，
ZW07n0062_p0191a07║幽關冥漠總分明，天上人間能顯悟。
ZW07n0062_p0191a08║何邪何魅不摧滅？何災何咎不消磨？
ZW07n0062_p0191a09║何軍何賊不廻心？何法何牢不開赦？
ZW07n0062_p0191a10║何禽何獸不深隱？何虎何狼不遠奔？
ZW07n0062_p0191a11║何州何縣不相同？何主何王不歸順？
ZW07n0062_p0191a12║何饑何渴不豐備？何疾何殃不消除？
ZW07n0062_p0191a13║何風何雨不調和？何苦何貧不富貴？
ZW07n0062_p0192a01║何恩何願不圓滿？何福何祥不降臨？
ZW07n0062_p0192a02║能教國土有光輝，不使眾生懷憂惱，
ZW07n0062_p0192a03║冤家債主從此解，久逝先亡次第昇，
ZW07n0062_p0192a04║門丞戶尉不興災，土地龍神長送福，
ZW07n0062_p0192a05║如此一輪光照耀，俱霑萬物不思議。
ZW07n0062_p0192a06║人人莫倦建輪燈，此是天人興佛事。
ZW07n0062_p0192a07║南無過現未來　（和）一切諸佛
ZW07n0062_p0192a08║三世未嘗相罣礙，十方何處不圓通？
ZW07n0062_p0192a09║觀根現相有其時，說法利生當彼處。
ZW07n0062_p0192a10║應物還同臨水月，興慈寧異蔽空雲？
ZW07n0062_p0192a11║微塵剎土眾如來，皆願虔誠皈命禮。
ZW07n0062_p0192a12║南無舍利行像　（和）無量寶塔
ZW07n0062_p0192a13║願力莊嚴非勝劣，遺身金相或差殊。
ZW07n0062_p0193a01║無量無邊無來去，有感有緣有形像。
ZW07n0062_p0193a02║天上人間諸寶塔，他方此界妙金容。
ZW07n0062_p0193a03║一瞻一禮果因深，隨念常添功德海。
ZW07n0062_p0193a04║南無十二部尊經　（和）甚深法藏
ZW07n0062_p0193a05║佛以一音演說法，眾生隨類解千差。
ZW07n0062_p0193a06║豈非一雨不均平，自是三根各生長。
ZW07n0062_p0193a07║海藏包含秘密藏，法門開顯甚深門。
ZW07n0062_p0193a08║勸君識取本來心，達本忘言歸正道。
ZW07n0062_p0193a09║南無諸尊菩薩　（和）摩訶薩眾
ZW07n0062_p0193a10║地前地上菩薩眾，等覺妙覺位中尊。
ZW07n0062_p0193a11║常於三界運悲心，每為四生興智力。
ZW07n0062_p0193a12║眼若青蓮敷碧沼，面如白月耀晴空。
ZW07n0062_p0193a13║不違本願放慈光，俯降道場垂鑒證。
ZW07n0062_p0194a01║南無緣覺聲聞　（和）一切賢聖
ZW07n0062_p0194a02║緣覺觀緣明正道，聲聞聞法悟真空。
ZW07n0062_p0194a03║出無佛世獨興隆，各有神通能作用。
ZW07n0062_p0194a04║海月夜來籠石室，山雲時復潤禪衣。
ZW07n0062_p0194a05║聖凡隱顯故難知，降福垂恩多感應。
ZW07n0062_p0194a06║普為四恩諸有趣，遍周法界眾群生。
ZW07n0062_p0194a07║上窮有頂大心天，下極空輪含識者。
ZW07n0062_p0194a08║俱斷煩惱諸業障，盡期佛性早圓明。
ZW07n0062_p0194a09║四弘誓願既無邊，願我生生同佛願。
ZW07n0062_p0194a10║檀那志心懺悔
ZW07n0062_p0194a11║無始無明相接續，有生有死苦牽纏。
ZW07n0062_p0194a12║皆由識浪與情塵，增長罪花並業果。
ZW07n0062_p0194a13║天上人間頻改換，三途六道屢經過。
ZW07n0062_p0195a01║彩雲乘足自提持，鬼火燒身誰帶累？
ZW07n0062_p0195a02║鱗甲羽毛緣底事，盲聾瘖啞有何因？
ZW07n0062_p0195a03║蓋由罔聖與欺賢，盡是辜恩及不義。
ZW07n0062_p0195a04║殺盜邪淫無誡慎，貪瞋癡慢縱施為。
ZW07n0062_p0195a05║鐵圍銅柱不思量，石火電光無覺悟。
ZW07n0062_p0195a06║慚愧此身深慶幸，獲從今日得皈依。
ZW07n0062_p0195a07║難聞正法已頻聞，難具六根今得具，
ZW07n0062_p0195a08║難發信心今正發，難逢善友幸相逢。
ZW07n0062_p0195a09║若非夙種善因緣，爭得此心勤策勵。
ZW07n0062_p0195a10║又恐十纏將九結，常須改往復修來。
ZW07n0062_p0195a11║一心合掌對慈容，如上愆瑕皆懺悔。
ZW07n0062_p0195a12║懺悔已，一心皈命禮常住三寶。
ZW07n0062_p0196a01║檀那志心發願
ZW07n0062_p0196a02║六度行門堅志入，四弘願廣發心遊。
ZW07n0062_p0196a03║慈悲喜捨漸增修，癡愛貪瞋除染習。
ZW07n0062_p0196a04║常斷兩宗無執滯，身邊二見永消磨。
ZW07n0062_p0196a05║生生煩惱垢輕微，世世菩提心廣大。
ZW07n0062_p0196a06║長識六根生過患，莫令三業起愆瑕。
ZW07n0062_p0196a07║在塵不染若蓮花，照物無心如藻鏡。
ZW07n0062_p0196a08║暗世昏衢為朗耀，愛河險路駕梯航。
ZW07n0062_p0196a09║病中願作大醫王，海上願為無價寶。
ZW07n0062_p0196a10║去處便能墮愛網，來時長定託蓮臺。
ZW07n0062_p0196a11║十方諸佛鑒斯言，一切眾生同我願。
ZW07n0062_p0196a12║發願已，一心皈命禮常住三寶。
ZW07n0062_p0196a13║眾等志心說偈
ZW07n0062_p0197a01║佛佛道中無勝劣，人人分上有差殊。
ZW07n0062_p0197a02║蓋因迷悟兩區分，遂有聖凡千品類。
ZW07n0062_p0197a03║我等立名顛倒性，如來得號遍知心。
ZW07n0062_p0197a04║奇哉妙湛相端嚴，彼既丈夫我亦爾。
ZW07n0062_p0197a05║得不羞慚對諸聖，更期提拔出昏衢。
ZW07n0062_p0197a06║誓求佛果度群生，如救頭然無退轉。
ZW07n0062_p0197a07║倚強淩弱結冤讎，六道循環未肯休。
ZW07n0062_p0197a08║而今打破塵勞夢，解盡千愁與萬愁。
ZW07n0062_p0197a09║此身無主亦無涯，大千沙界是空花。
ZW07n0062_p0197a10║違我違人違義漢，常將識破自相差。
ZW07n0062_p0197a11║六根必命立橫斜，你長我短結冤家。
ZW07n0062_p0197a12║是非笞罵廣積下，祗為千差與萬差。
ZW07n0062_p0197a13║上來燃燈解冤釋結，保安信士△等解釋無邊罪
ZW07n0062_p0197a14║垢，累劫多生以來六根重罪，萬般深愆，更仗良因，
ZW07n0062_p0197a15║咸希雪釋。伏願婆伽聖母垂慈，藥師教主興悲。他
ZW07n0062_p0197a16║心鑒而善果芬芳，天眼觀而罪花凋謝。俾六根而清
ZW07n0062_p0197a17║淨，冀三業以消除。圓滿一切願心，成就無邊種智。
ZW07n0062_p0197a18║門庭光顯，戶業興隆。老者安，少者懷，菑不生，
ZW07n0062_p0197a19║禍不作。門中先祖悉生極樂，法界孤魂咸希解脫。
ZW07n0062_p0197a20║晝夜三時結良緣，收因徹果已周圓。
ZW07n0062_p0197a21║幾多聖賢廻仙馭，無限龍天啟法筵。
ZW07n0062_p0197a22║已沐恩光垂永永，必臻餘慶享綿綿。
ZW07n0062_p0198a01║今將密語重攀送，歸去來兮上法船。
ZW07n0062_p0198a02║（加持奉送聖賢真言　（至）還本宮真言　歌讚）
ZW07n0062_p0198a03║夫子降生在周末，後唐朝對贈宣王。三千徒弟
ZW07n0062_p0198a04║列成行，賢人七十二，名字列宗綱。
ZW07n0062_p0198a05║夫子周遊西下去，絕糧忍餓在陳邦。明珠九曲
ZW07n0062_p0198a06║也無方，聰明多智慧，延壽保平安。
ZW07n0062_p0198a07║南無大慈悲消災延壽藥師琉璃光王佛
ZW07n0062_p0198a08║
ZW07n0062_p0198a09║
ZW07n0062_p0198a10║藥師科範三時儀文終