ZW08n0068_p0123a13║
ZW08n0068_p0123a14║如來廣孝十種報恩道場紀讚
ZW08n0068_p0123a15║
ZW08n0068_p0123a16║武帝龍飛大業成，尊臨天下不為榮。
ZW08n0068_p0123a17║浮雲富貴知如幻，逝水光陰念所生。
ZW08n0068_p0123a18║願用髮膚酬至德，甘為奴僕委鴻名。
ZW08n0068_p0123a19║我今為報為人子，父母非輕四海輕。
ZW08n0068_p0123a20║（奏樂　炷香　設禮　舉香讚）
ZW08n0068_p0124a01║心燃五分，普遍十方。香嚴童子悟真常，鼻觀
ZW08n0068_p0124a02║實難量。瑞靄祥光，堪獻法中王。
ZW08n0068_p0124a03║南無香雲蓋菩薩　（三聲）
ZW08n0068_p0124a04║清淨慧菩薩摩訶薩　（又）
ZW08n0068_p0124a05║夫此水者，浩浩長江之內，滔滔苦海之間。金風動
ZW08n0068_p0124a06║而虎派龍牙，法雨灑而銀堆雪浪。或居於阿耨池畔，
ZW08n0068_p0124a07║或居於香象口中。流時滴滴至曹溪，灑時涓涓通覺
ZW08n0068_p0124a08║海。茲當紀讚十種報恩，敬陳醮典，猶恐人物往來，
ZW08n0068_p0124a09║身霑穢汙，有干金相，冒瀆聖聰，故憑法水灌灑醮
ZW08n0068_p0124a10║筵，外塵勞悉令清淨。解穢靈章，雷音諷誦。　（念咒）
ZW08n0068_p0124a11║醮筵內外悉清淨
ZW08n0068_p0124a12║光明藏菩薩摩訶薩
ZW08n0068_p0124a13║夫寶燭者，光明燭，性本然，祖師心印在何邊？
ZW08n0068_p0124a14║明鏡在心心在外，不離當念在目前。一月普光一切
ZW08n0068_p0124a15║水，世尊拈起掌青蓮。迦葉微微剖顏笑，一燈傳世
ZW08n0068_p0124a16║百燈傳。桃花峰頂風聲靜，夜冷寒窗色更鮮。若人
ZW08n0068_p0124a17║會得傳燈意，便是如來第一禪。
ZW08n0068_p0124a18║檀那虔誠，燃燭供養。
ZW08n0068_p0124a19║燭影輝煌，銀漢落穹蒼；紫霧盤施，丹鳳儀仙
ZW08n0068_p0124a20║掌。慧焰初騰，瑞氣衝宵漢；鷲嶺分來，燈燈無盡
ZW08n0068_p0125a01║藏。
ZW08n0068_p0125a02║覺樹花開，大地咸生春色；法音遐震，普天共仰
ZW08n0068_p0125a03║玄提。將造佛之階梯，□先由於初地。報恩法會讚
ZW08n0068_p0125a04║十種恩，眾等虔誠稱揚寶號。
ZW08n0068_p0125a05║佛面猶如淨滿月，亦如千日放光明。
ZW08n0068_p0125a06║圓光普照於十方，喜捨慈悲皆具足。
ZW08n0068_p0125a07║南無大孝釋迦牟尼佛　（念）大孝釋迦牟尼佛
ZW08n0068_p0125a08║初更鼓打鼕鼕的，太子身騎白馬便騰空。　（念）南無
ZW08n0068_p0125a09║大孝釋迦佛
ZW08n0068_p0125a10║雪山岩畔現法身，五更太子去修行。　（念）南無釋迦
ZW08n0068_p0125a11║牟尼佛
ZW08n0068_p0125a12║喪則致其哀，祭則致其嚴。　（念）南無大孝釋迦佛
ZW08n0068_p0125a13║開宗明義三千口，只因家和永不分。　（念）南無大孝
ZW08n0068_p0125a14║釋迦佛
ZW08n0068_p0125a15║孟宗哭竹冬生筍，郭巨埋兒天錫金。　（念）南無大孝
ZW08n0068_p0125a16║釋迦佛
ZW08n0068_p0125a17║王祥臥冰雪壘腰，黃香扇枕奉雙親。　（念）南無大孝
ZW08n0068_p0125a18║釋迦佛
ZW08n0068_p0125a19║丁蘭刻木為娘叫，董永賣身殯葬父。　（念）南無大孝
ZW08n0068_p0125a20║釋迦佛
ZW08n0068_p0126a01║割股救婆劉媳婦，曹俄殺子奉雙親。　（念）南無大
ZW08n0068_p0126a02║孝釋迦佛
ZW08n0068_p0126a03║羔羊跪乳報父母，人不報恩為何因？　（念）南無大孝
ZW08n0068_p0126a04║釋迦佛
ZW08n0068_p0126a05║慈鴉返哺報父母，行孝之人天眼開。　（念）南無大孝
ZW08n0068_p0126a06║釋迦佛
ZW08n0068_p0126a07║目連救母生天去，至今孝道永傳名。　（念）南無大孝
ZW08n0068_p0126a08║釋迦佛
ZW08n0068_p0126a09║上報四重恩，下濟三途苦。　（念）南無大孝釋迦佛
ZW08n0068_p0126a10║苦，左肩擔父，右肩擔母。恩難報父，恩難報
ZW08n0068_p0126a11║母。　（念）南無大孝釋迦佛
ZW08n0068_p0126a12║苦，十月懷胎苦，推乾就濕母，恩難報父母。　（念）
ZW08n0068_p0126a13║南無大孝釋迦佛
ZW08n0068_p0126a14║苦，臨期生產苦，恩難報母，生身守父母。　（念）南無大
ZW08n0068_p0126a15║孝釋迦佛
ZW08n0068_p0126a16║恩難報父，恩難報母。　（念）南無大孝釋迦佛
ZW08n0068_p0126a17║眾等皈命禮　南無大孝釋迦佛　（拈香）
ZW08n0068_p0126a18║南無香雲蓋菩薩　（願）香雲繚遶
ZW08n0068_p0126a19║夫此香者，善根種就，心地栽培。清奇本自天
ZW08n0068_p0126a20║然，雕琢豈由人力？蘭麝叢中推第一，旃檀林裡選
ZW08n0068_p0126a21║無雙。焚時瑞氣靄金爐，散作祥雲遶玉殿。一縷寒
ZW08n0068_p0126a22║煙纔起處，十方諸佛悉遙聞。薰成戒、定、慧香，
ZW08n0068_p0127a01║普供上、中、下座。今於此際，豈敢埋藏？爇向爐
ZW08n0068_p0127a02║中，耑伸供養。
ZW08n0068_p0127a03║三身四智，圓明十號之尊；八藏五乘，微妙一
ZW08n0068_p0127a04║真之教。悲增智增之菩薩，有學無學之聖僧，圭峰、
ZW08n0068_p0127a05║慈覺、明教大師。伏願六通洞鑒，五眼迴施。允我
ZW08n0068_p0127a06║激切之誠，克副懇禱之願。更祈過現雙親，存亡利
ZW08n0068_p0127a07║樂，光降醮筵，受請供養。
ZW08n0068_p0127a08║南無《大方便佛報恩經》　（和）大孝釋迦牟尼佛
ZW08n0068_p0127a09║讚十種恩儀當演
ZW08n0068_p0127a10║如來十種報深恩，普勸諸人孝二親。為人若不
ZW08n0068_p0127a11║行孝道，恐後難逢父母身。
ZW08n0068_p0127a12║法師指示，朗宣洪文。
ZW08n0068_p0127a13║《涅槃經》云：奇哉父母，生育我等，受大苦
ZW08n0068_p0127a14║惱。滿足十月，懷抱我身。既生之後，推乾就濕，
ZW08n0068_p0127a15║除去不淨，大小便利，乳哺長養，將護我身。以是
ZW08n0068_p0127a16║義故，我當報恩，隨順供養。
ZW08n0068_p0127a17║道經云：天下人民皆因父母寄胎誕育而生此
ZW08n0068_p0127a18║身。受氣在胎，其苦無量；懷胎十月，迅速不停；
ZW08n0068_p0127a19║受孕滿時，支脈俱解；其中非一，因以喪身。幼小
ZW08n0068_p0128a01║嬰兒提攜養育，洗浣穢濁，不憚艱辛。寧損己安，
ZW08n0068_p0128a02║欲兒安處。
ZW08n0068_p0128a03║詩云：「父兮生我，母兮鞠我。拊我畜我，長
ZW08n0068_p0128a04║我育我。顧我復我，出入腹我。欲報之德，昊天
ZW08n0068_p0128a05║罔極。」
ZW08n0068_p0128a06║三教本無異說，二親俱有重恩。父有生成之功，
ZW08n0068_p0128a07║則固比於天；母有養育之勞，則固比於地。原其大
ZW08n0068_p0128a08║要，略舉十焉。佛告阿難：父母恩德有其十種。何
ZW08n0068_p0128a09║者為十？所謂懷躭守護恩、臨產受苦恩、生子忘憂
ZW08n0068_p0128a10║恩、嚥苦吐甘恩、回乾就濕恩、乳哺養育恩、洗
ZW08n0068_p0128a11║濯不淨恩、為造惡業恩、遠行憶念恩、究竟憐憫恩。
ZW08n0068_p0128a12║我今為報過、現父母十種恩德，各望志誠，同為緣
ZW08n0068_p0128a13║助。
ZW08n0068_p0129a01║皈依大孝釋迦佛　（四聲　胡跪讚禮）
ZW08n0068_p0129a02║志心皈命禮娑婆教主、我等本師、大孝釋迦牟
ZW08n0068_p0129a03║尼佛
ZW08n0068_p0129a04║兜率宮中降母胎，胎中廓爾總兼該。
ZW08n0068_p0129a05║能容法界如來孕，不礙塵沙佛子來。
ZW08n0068_p0129a06║傷嘆子縈三障業，纏綿母受一年災。
ZW08n0068_p0129a07║願親無復懷躭苦，永托蓮臺上品開。
ZW08n0068_p0129a08║我今稱讚，願賜加威，攝受報恩人，同行出世
ZW08n0068_p0129a09║孝。
ZW08n0068_p0129a10║誦報恩德真言曰：唵（引）。阿陀那僧。娑婆訶。
ZW08n0068_p0129a11║一歲孩兒，抱在娘懷裏。將乳共兒，吃了昏昏
ZW08n0068_p0129a12║睡。抱在房中，尋些生活計。願兒成人，報答娘恩
ZW08n0068_p0129a13║意。
ZW08n0068_p0129a14║（舉）懷躭守護恩難報
ZW08n0068_p0129a15║志心皈命禮娑婆教主、我等本師、大孝釋迦牟
ZW08n0068_p0129a16║尼佛
ZW08n0068_p0129a17║摩耶樹下欲攀枝，正值如來降誕時。
ZW08n0068_p0130a01║妙體瑩然生右脅，慈親宛爾展雙眉。
ZW08n0068_p0130a02║子生迫窄牛遭剝，母苦昏迷鬼欲持。
ZW08n0068_p0130a03║臨產片時恩力重，願親早得證無為。
ZW08n0068_p0130a04║我今稱讚，願賜加威，攝受報恩人，同行出世
ZW08n0068_p0130a05║孝。
ZW08n0068_p0130a06║誦報恩德真言曰：唵（引）。阿陀那僧。娑婆訶。
ZW08n0068_p0130a07║兩歲孩兒，漸漸立得地。娘見兒行，肚裏生歡
ZW08n0068_p0130a08║喜。口裏不吃，吐與孩兒吃。願兒成人，來報娘恩
ZW08n0068_p0130a09║意。
ZW08n0068_p0130a10║臨產受苦恩難報
ZW08n0068_p0130a11║志心皈命禮娑婆教主、我等本師、大孝釋迦牟
ZW08n0068_p0130a12║尼佛
ZW08n0068_p0130a13║悉達纔生目四方，各行七步表殊常。
ZW08n0068_p0130a14║父因返拜情尤悅，母得生天喜不忘。
ZW08n0068_p0130a15║懶顧自身春漸老，笑觀兒子日偏長。
ZW08n0068_p0130a16║至公不宰真端的，報德須依大法王。
ZW08n0068_p0130a17║我今稱讚，願賜加威，攝受報恩人，同行出世
ZW08n0068_p0131a01║孝。
ZW08n0068_p0131a02║誦報恩德真言曰：唵（引）。阿陀那僧。娑婆訶。
ZW08n0068_p0131a03║三歲孩兒，閃在門外裏。娘見兒行，生得娘喜
ZW08n0068_p0131a04║氣。叉手教兒，便來娘懷裏。願兒成人，報答娘恩
ZW08n0068_p0131a05║意。
ZW08n0068_p0131a06║生子忘憂恩難報
ZW08n0068_p0131a07║志心皈命禮娑婆教主、我等本師、大孝釋迦牟
ZW08n0068_p0131a08║尼佛
ZW08n0068_p0131a09║往省歸寧笑不休，養親法乳古無儔。
ZW08n0068_p0131a10║飽吞必到菩提岸，爛嚼終乘般若舟。
ZW08n0068_p0131a11║為子吐甘滋舌本，忍心嚥苦皺眉頭。
ZW08n0068_p0131a12║我今願托如來力，隨侍親歸法性遊。
ZW08n0068_p0131a13║我今稱讚，願賜加威，攝受報恩人，同行出世
ZW08n0068_p0131a14║孝。
ZW08n0068_p0131a15║誦報恩德真言曰：唵（引）。阿陀那僧。娑婆訶。
ZW08n0068_p0131a16║四歲孩兒，閃在門而外。看見三寶，合掌便禮。
ZW08n0068_p0131a17║願兒早早，離了塵勞地。龍華會上，與娘親授記。
ZW08n0068_p0131a18║嚥苦吐甘恩難報
ZW08n0068_p0131a19║志心皈命禮娑婆教主、我等本師、大孝釋迦牟
ZW08n0068_p0131a20║尼佛
ZW08n0068_p0132a01║紫摩金身色可誇，冰清玉潔了無瑕。
ZW08n0068_p0132a02║面如秋夜團團月，足步紅蓮朵朵花。
ZW08n0068_p0132a03║就濕投身甘穢濁，回乾任子臥橫斜。
ZW08n0068_p0132a04║願親迥出塵埃表，無復情雲四面遮。
ZW08n0068_p0132a05║我今稱讚，願賜加威，攝受報恩人，同行出世
ZW08n0068_p0132a06║孝。
ZW08n0068_p0132a07║誦報恩德真言曰：唵（引）。阿陀那僧。娑婆訶。
ZW08n0068_p0132a08║五歲孩兒，便知天和地。送在學堂，學些由山
ZW08n0068_p0132a09║水。到我靈山，替娘蒙授記。願兒成人，報答娘恩
ZW08n0068_p0132a10║意。
ZW08n0068_p0132a11║回乾就濕恩難報
ZW08n0068_p0132a12║志心皈命禮娑婆教主、我等本師、大孝釋迦牟
ZW08n0068_p0132a13║尼佛
ZW08n0068_p0132a14║歡喜園中興味濃，母恩求報意偏工。
ZW08n0068_p0132a15║慈風乍扇恩波舉，法雨纔施業火空。
ZW08n0068_p0132a16║血乳養兒甯起念，齒牙嚼飯肯欺功。
ZW08n0068_p0132a17║雪山真味何曾失？會得宜將日日供。
ZW08n0068_p0133a01║我今稱讚，願賜加威，攝受報恩人，同行出世
ZW08n0068_p0133a02║孝。
ZW08n0068_p0133a03║誦報恩德真言曰：唵（引）。阿陀那僧。娑婆訶。
ZW08n0068_p0133a04║六歲孩兒，送在學堂裏。細讀詩書，學些文章
ZW08n0068_p0133a05║義。娘去送飯，送與孩兒吃。願兒成人，報答娘恩
ZW08n0068_p0133a06║意。
ZW08n0068_p0133a07║乳哺養育恩難報
ZW08n0068_p0133a08║志心皈命禮娑婆教主、我等本師、大孝釋迦牟
ZW08n0068_p0133a09║尼佛
ZW08n0068_p0133a10║太子初生道力餘，九龍吐水浴金軀。
ZW08n0068_p0133a11║不須俗子頻揩拭，端為眾生作範模。
ZW08n0068_p0133a12║頗恨形軀多垢穢，徒勞父母幾勤劬。
ZW08n0068_p0133a13║泥蓮河畔垂千古，效學如來得也無。
ZW08n0068_p0133a14║我今稱讚，願賜加威，攝受報恩人，同行出世
ZW08n0068_p0133a15║孝。
ZW08n0068_p0133a16║誦報恩德真言曰：唵（引）。阿陀那僧。娑婆訶。
ZW08n0068_p0133a17║七歲孩兒，五更清早起。不叫爺娘，便去學堂
ZW08n0068_p0133a18║裏。娘在家中，心裏生憂慮。願兒成人，報答娘恩
ZW08n0068_p0133a19║意。
ZW08n0068_p0133a20║洗濯不淨恩難報
ZW08n0068_p0133a21║志心皈命禮娑婆教主、我等本師、大孝釋迦牟
ZW08n0068_p0134a01║尼佛
ZW08n0068_p0134a02║導化人天戒力強，堅持世嗣即繁昌。
ZW08n0068_p0134a03║故拋禁苑為人子，終證菩提號法王。
ZW08n0068_p0134a04║情愛有些纏子女，冤讎無限惱爺娘。
ZW08n0068_p0134a05║如何截斷從前事，不見金牛刃落霜。
ZW08n0068_p0134a06║我今稱讚，願賜加威，攝受報恩人，同行出世孝。
ZW08n0068_p0134a07║誦報恩德真言曰：唵（引）。阿陀那僧。娑婆訶。
ZW08n0068_p0134a08║八歲孩兒，才得漸成氣。欲想劬勞，恩深難得起。
ZW08n0068_p0134a09║二十四孝，都在人心裏。長大成人，方知娘恩意。
ZW08n0068_p0134a10║為造惡業恩難報
ZW08n0068_p0134a11║志心皈命禮娑婆教主、我等本師、大孝釋迦牟
ZW08n0068_p0134a12║尼佛
ZW08n0068_p0134a13║故國天宮任往還，喜將禪悅奉慈顏。
ZW08n0068_p0134a14║父王意地澄如水，慈母情田靜若山。
ZW08n0068_p0134a15║有子已行千里遠，勞親注想百年間。
ZW08n0068_p0134a16║勸君且學如來行，莫似萊衣只戲斑。
ZW08n0068_p0134a17║我今稱讚，願賜加威，攝受報恩人，同行出世
ZW08n0068_p0135a01║孝。
ZW08n0068_p0135a02║誦報恩德真言曰：唵（引）。阿陀那僧。娑婆訶。
ZW08n0068_p0135a03║九歲孩兒，纔得漸成氣。郭巨埋兒，他從孝心
ZW08n0068_p0135a04║起；王祥臥冰，感動天和地；孟宗哭竹，現筍與娘
ZW08n0068_p0135a05║吃。
ZW08n0068_p0135a06║遠行憶念恩難報
ZW08n0068_p0135a07║志心皈命禮娑婆教主、我等本師、大孝釋迦牟
ZW08n0068_p0135a08║尼佛
ZW08n0068_p0135a09║父母俱拋亦自安，淨居忉利去何難？
ZW08n0068_p0135a10║塵剎互遍曾無礙，根境相含切好看。
ZW08n0068_p0135a11║老死路途雖隔絕，髮膚情念沒遮欄。
ZW08n0068_p0135a12║人間甘旨難呈獻，願侍雙親般涅槃。
ZW08n0068_p0135a13║我今稱讚，願賜加威，攝受報恩人，同行出世
ZW08n0068_p0135a14║孝。
ZW08n0068_p0135a15║誦報恩德真言曰：唵（引）。阿陀那僧。娑婆訶。
ZW08n0068_p0135a16║十歲孩兒，自有衝天志。不學諸人，空老一百
ZW08n0068_p0135a17║歲。孝順爺娘，還生孝順子。普勸諸人，報答娘恩
ZW08n0068_p0135a18║意。
ZW08n0068_p0135a19║究竟憐憫恩難報
ZW08n0068_p0135a20║現在父母恩難報
ZW08n0068_p0135a21║過去父母恩難報
ZW08n0068_p0135a22║志心皈命禮，恩父慈母。天下悲傷，懷胎十月受艱
ZW08n0068_p0136a01║辛，每日昏沈如重病。臨期生產，命在須臾，是男
ZW08n0068_p0136a02║是女母心慌。乳哺三年娘辛苦，推乾就濕，恩受嬌
ZW08n0068_p0136a03║兒。伏能長大成人，先要婚姻完備。殺生害命，造
ZW08n0068_p0136a04║惡無邊。男女對對團圓，母親無常來到。喉中氣斷，
ZW08n0068_p0136a05║眼下分離。三魂杳杳往陰司，七魄幽幽歸地府。
ZW08n0068_p0136a06║閻羅判問：作何善因？當時口內無回言，兩眼雙雙
ZW08n0068_p0136a07║流淚。獄官判問：聽說原由。你在世上為人，多造
ZW08n0068_p0136a08║罪愆深重。生男養女，血污地祗。江邊洗濯衣裳，
ZW08n0068_p0136a09║不淨穢污水府。陰司按內，惡薄分明。如今取到陰
ZW08n0068_p0136a10║司，只得將身受苦。
ZW08n0068_p0136a11║獄官分付馬面牛頭，等時打上鐵床，重重腳縛扚拷。
ZW08n0068_p0136a12║油鐺火熬，煎煮炮燒。將身勒上刀山，又使牛耕鋸
ZW08n0068_p0136a13║解。愁雲暗暗，黑霧漫漫。親男親女在何方？恩愛
ZW08n0068_p0136a14║夫妻不見面。啼聲大哭，日夜悽惶。早知有此業因
ZW08n0068_p0136a15║緣，何不生前求懺悔？如今方省，儘是虛沒。
ZW08n0068_p0136a16║奉勸世上為人，早早回心向善。早朝念佛，暮禮如
ZW08n0068_p0136a17║來。百年命盡了無常，不怕陰司並地府。南無大悲
ZW08n0068_p0136a18║大願、大聖大慈報恩德菩薩摩訶薩。伏願不違本誓，
ZW08n0068_p0136a19║憐愍有情。攝受報恩人，同行出世孝。
ZW08n0068_p0136a20║誦報恩德真言曰：唵（引）。阿陀那僧。娑婆訶。
ZW08n0068_p0136a21║志心皈命禮，靈山會上釋迦尊。報答爺娘養育恩，
ZW08n0068_p0136a22║養我一身無報答。發心齋戒禮血盆，在堂父母增延
ZW08n0068_p0136a23║壽，過去父母早超昇。我今禮拜佛如來，願我雙親
ZW08n0068_p0137a01║離苦難。
ZW08n0068_p0137a02║南無大悲大願、大聖大慈、我等本師、大孝釋
ZW08n0068_p0137a03║迦牟尼佛
ZW08n0068_p0137a04║南無三界師、四生父、釋迦如來兜率來儀相
ZW08n0068_p0137a05║南無三界師、四生父、釋迦如來王宮托化相
ZW08n0068_p0137a06║南無三界師、四生父、釋迦如來子夜出城相
ZW08n0068_p0137a07║南無三界師、四生父、釋迦如來泥蓮沐浴相
ZW08n0068_p0137a08║南無三界師、四生父、釋迦如來雪山修道相
ZW08n0068_p0137a09║南無三界師、四生父、釋迦如來樹下降魔相
ZW08n0068_p0137a10║南無三界師、四生父、釋迦如來靈山說法相
ZW08n0068_p0137a11║南無三界師、四生父、釋迦如來雙林入滅相
ZW08n0068_p0137a12║佛說威靈降寶臺，眾生有難挂心懷。
ZW08n0068_p0137a13║觀音菩薩灑淨水，靈山請出世尊來。
ZW08n0068_p0137a14║南無讚如來，第一號，毗那園內摩耶到，無憂
ZW08n0068_p0137a15║樹下降金身，累劫修行成佛道。
ZW08n0068_p0137a16║南無讚如來，第二號，九龍吐水霞光照，地湧
ZW08n0068_p0138a01║金蓮捧世尊，累劫修行成佛道。
ZW08n0068_p0138a02║南無讚如來，第三號，四門遊翫觀生老，回頭
ZW08n0068_p0138a03║看時不久常，累劫修行成佛道。
ZW08n0068_p0138a04║南無讚如來，第四號，棄捨皇宮去修道，夜至
ZW08n0068_p0138a05║三更天神報，累劫修行成佛道。
ZW08n0068_p0138a06║南無讚如來，第五號，天王乘馬雲中報，城南
ZW08n0068_p0138a07║留下馬蹄蹤，累劫修行成佛道。
ZW08n0068_p0138a08║南無讚如來，第六號，不戀皇宮去修道，信香
ZW08n0068_p0138a09║一炷付耶輸，累劫修行成佛道。
ZW08n0068_p0138a10║南無讚如來，第七號，雀巢冠頂三層遶，蘆
ZW08n0068_p0138a11║芽穿膝不曾移，累劫修行成佛道。
ZW08n0068_p0138a12║南無讚如來，第八號，盤陀石上談經教，泥蓮
ZW08n0068_p0138a13║河內浴金身，累劫修行成佛道。
ZW08n0068_p0139a01║南無讚如來，第九號，梵王太子親身到，耶輸
ZW08n0068_p0139a02║宮主離火坑，累劫修行成佛道。
ZW08n0068_p0139a03║南無讚如來，第十號，夫人踏往靈山告，世尊
ZW08n0068_p0139a04║一指化紅蓮，累劫修行成佛道。
ZW08n0068_p0139a05║南無讚如來，十一號，時時演說三乘教，度盡
ZW08n0068_p0139a06║眾生佛會來，累劫修行成佛道。
ZW08n0068_p0139a07║南無讚如來，十二號，泥蓮沐浴清波沼，洗滌
ZW08n0068_p0139a08║塵勞溫湯澡，累劫修行成佛道。
ZW08n0068_p0139a09║南無讚如來，圓滿號，天宮裏面多快樂，仙童
ZW08n0068_p0139a10║玉女捧香華，累劫修行成佛道。
ZW08n0068_p0139a11║願共諸眾生，一心頭面禮大孝釋迦佛
ZW08n0068_p0139a12║長空象駕日輪紅，命生迦羅淨梵宮。
ZW08n0068_p0139a13║富落雪山修萬行，貴榮鹿苑闡宗風。
ZW08n0068_p0139a14║金光照處天人集，玉輦行時釋梵宗。
ZW08n0068_p0139a15║滿月慈容黃金相，堂堂具足法王雄。
ZW08n0068_p0139a16║身色如金山，端嚴甚微妙。如淨琉璃中，內現
ZW08n0068_p0139a17║真金相。世尊功德，難盡讚揚。
ZW08n0068_p0139a18║紀讚疏章，法師宣讀
ZW08n0068_p0139a19║（稱念）真如湛寂體圓明
ZW08n0068_p0140a01║（念）南無大孝釋迦佛　（稱念）南無大孝釋迦牟尼
ZW08n0068_p0140a02║佛
ZW08n0068_p0140a03║昔日我佛梵王太子，在摩耶腹中顯神通，七步
ZW08n0068_p0140a04║現天宮。
ZW08n0068_p0140a05║（念）南無大孝釋迦佛　（稱念）南無大孝釋迦牟尼佛
ZW08n0068_p0140a06║我佛降誕生時　（外壇化奏）
ZW08n0068_p0140a07║（稱念）南無大孝釋迦牟尼佛，遙望光臨道場。　（宣引）
ZW08n0068_p0140a08║駕祥雲菩薩
ZW08n0068_p0140a09║釋迦示六年之苦行，道果圓成；破六欲之天魔，神
ZW08n0068_p0140a10║光閃爍。菩薩齊修於六度，為眷屬之莊嚴；聲聞皆
ZW08n0068_p0140a11║證於六通，作前後之圍遶。授記則六合乾坤震動，
ZW08n0068_p0140a12║說法則六時花雨繽紛。妙德難思，恩光普被。今當
ZW08n0068_p0140a13║紀讚上聖，答報親恩，虔具疏文一函，上詣總相門
ZW08n0068_p0140a14║中。　（呈進）
ZW08n0068_p0140a15║躬伸禮請
ZW08n0068_p0140a16║報恩會上諸佛菩薩
ZW08n0068_p0140a17║紀讚壇中無邊賢聖
ZW08n0068_p0140a18║法報化身釋迦文佛
ZW08n0068_p0140a19║十方剎海諸大菩薩
ZW08n0068_p0140a20║聲聞羅漢護法善神
ZW08n0068_p0140a21║造著孝論三大祖師
ZW08n0068_p0140a22║普座下，禮請光臨道場，證盟修奉。伏惟使者，
ZW08n0068_p0140a23║抱持情涃，參叩蓮臺，瞻望聖顏，雲臨法會。檀那
ZW08n0068_p0141a01║捧杯，奠茶餞送。遙望慈悲，光臨法場。
ZW08n0068_p0141a02║凡情上達大圓鏡　（又）
ZW08n0068_p0141a03║（加持獻花寶座淨金輪座　（至）報恩德真言）
ZW08n0068_p0141a04║妙寶蓮花清淨座，法空空寂妙難思。
ZW08n0068_p0141a05║空中妙有普莊嚴，此是如來法空座。
ZW08n0068_p0141a06║唵（引）。伽摩羅耶。娑婆訶。
ZW08n0068_p0141a07║莊嚴清淨金剛座，我佛跏趺轉法輪。
ZW08n0068_p0141a08║一千諸佛證菩提，次第現身登寶座。
ZW08n0068_p0141a09║唵（引）。紹知伽陀。虎𤙣畔。
ZW08n0068_p0141a10║武帝至尊仁孝念，甘為奴僕報劬勞。
ZW08n0068_p0141a11║著儀動地雨天花，父母非輕四海輕。
ZW08n0068_p0141a12║唵（引）。阿陀那僧。娑婆訶。
ZW08n0068_p0141a13║信禮報恩德菩薩
ZW08n0068_p0141a14║（奏樂　炷香　陳供　醮儀　獻於諸聖位前）
ZW08n0068_p0141a15║讚供養偈
ZW08n0068_p0141a16║我今奉獻甘露食，量等須彌無過上。
ZW08n0068_p0141a17║色香美味遍十方，合會聖賢哀納受。
ZW08n0068_p0141a18║普伸供養真言曰：唵。誐誐南。三婆嚩。嚩嚩嚩。
ZW08n0068_p0141a19║（奠茶　化錢　謝恩四叩首畢　奏樂　詣於十種報恩位前）
ZW08n0068_p0141a20║（炷香　設禮　陳獻醮儀）
ZW08n0068_p0141a21║一報天地蓋載恩，二報日月照臨恩，
ZW08n0068_p0141a22║三報國王水土恩，四報父母養育恩。
ZW08n0068_p0141a23║現在雙親增福壽，過去父母早超昇。
ZW08n0068_p0142a01║普伸供養真言曰：唵。阿陀那僧。娑婆訶。
ZW08n0068_p0142a02║報恩德菩薩摩訶薩
ZW08n0068_p0142a03║（謝恩　設禮十二叩首　大眾遶壇　吟偈回向）
ZW08n0068_p0142a04║長把一心禮佛天，命延鞏固自悠然。
ZW08n0068_p0142a05║富因廣積來生福，貴為深根宿世緣。
ZW08n0068_p0142a06║金磬聲中吟風韻，玉龍頂上裊龍涎。
ZW08n0068_p0142a07║滿門俱是俊才子，堂上恭欽二老仙。
ZW08n0068_p0142a08║
ZW08n0068_p0142a09║
ZW08n0068_p0142a10║如來廣孝十種報恩提綱密教儀文節次合集終
ZW08n0068_p0142a11║
ZW08n0068_p0142a12║
ZW08n0068_p0142a13║〔附〕十種報恩讚
ZW08n0068_p0142a14║大孝釋迦，出廣長舌相，演說真經，普勸人歸向。
ZW08n0068_p0142a15║父母劬勞，廣說無邊量。十種深恩，次第依經唱。
ZW08n0068_p0142a16║懷躭守護，父母恩難報。身重如山，困悶多憂
ZW08n0068_p0142a17║惱。飲食無味，唇口常乾燥。起臥昏沈，夜夢多顛
ZW08n0068_p0142a18║倒。
ZW08n0068_p0142a19║一謝懷躭守護恩　大孝釋迦牟尼佛
ZW08n0068_p0142a20║臨產受苦，父母恩難報。破腹開腸，苦痛多憂
ZW08n0068_p0142a21║惱。血流遍地，忙把神來告。保護娘身，子母團圓
ZW08n0068_p0142a22║好。
ZW08n0068_p0143a01║二謝臨產受苦恩　大孝釋迦牟尼佛
ZW08n0068_p0143a02║生子忘憂，父母恩難報。喘氣微微，忙把孩兒
ZW08n0068_p0143a03║抱。是男是女，只是親生好。愛惜嬌兒，恰似牟尼
ZW08n0068_p0143a04║寶。
ZW08n0068_p0143a05║三謝生子忘憂恩　大孝釋迦牟尼佛
ZW08n0068_p0143a06║嚥苦吐甘，父母恩難報。美味甘甜，只要孩兒
ZW08n0068_p0143a07║飽。神袖懷揣，不避人嫌臊。養大成人，要侍雙親
ZW08n0068_p0143a08║老。
ZW08n0068_p0143a09║四謝嚥苦吐甘恩　大孝釋迦牟尼佛
ZW08n0068_p0143a10║回乾就濕，父母恩難報。乾處兒眠，濕處娘身
ZW08n0068_p0143a11║倒。生怕哭啼，常把孩兒抱。屎尿交流，從不
ZW08n0068_p0143a12║瞋煩惱。
ZW08n0068_p0143a13║五謝推乾就濕恩　大孝釋迦牟尼佛
ZW08n0068_p0143a14║乳哺養育，父母恩難報。兩乳開懷，只願孩兒
ZW08n0068_p0143a15║飽。八斛四鬥斗佛口分明交。拶碎娘身，恰似枯竹
ZW08n0068_p0144a01║槁。
ZW08n0068_p0144a02║六謝乳哺養育恩　大孝釋迦牟尼佛
ZW08n0068_p0144a03║洗濯不淨，父母恩難報。生遇冬天，溫水將兒
ZW08n0068_p0144a04║澡。垢穢腥膻，洗時無煩惱。此等恩情，長大將何
ZW08n0068_p0144a05║報？
ZW08n0068_p0144a06║七謝洗濯不淨恩　大孝釋迦牟尼佛
ZW08n0068_p0144a07║遠行憶念，父母恩難報。買賣經商，父母多年
ZW08n0068_p0144a08║少。母在家中，倚定門上靠。腸斷目暝，只等孩來
ZW08n0068_p0144a09║到。
ZW08n0068_p0144a10║八謝遠行憶念恩　大孝釋迦牟尼佛
ZW08n0068_p0144a11║為造惡業，父母恩難報。養女生男，只要聰明
ZW08n0068_p0144a12║好。莫起讎嫌，父母生煩惱。孝順爺娘，萬代享安
ZW08n0068_p0144a13║樂。
ZW08n0068_p0144a14║九謝為造惡業恩　大孝釋迦牟尼佛
ZW08n0068_p0144a15║究竟憐憫，父母恩難報。受戒持齋，皈依如來
ZW08n0068_p0144a16║教。願我雙親，離苦生天道。不墮輪迴，流傳萬世
ZW08n0068_p0145a01║孝。
ZW08n0068_p0145a02║十謝究竟憐憫恩　大孝釋迦牟尼佛
ZW08n0068_p0145a03║斗轉星移在碧霄，香煙寥落白雲飄。
ZW08n0068_p0145a04║如來暫宿那伽定，明日精虔再叩朝。
ZW08n0068_p0145a05║