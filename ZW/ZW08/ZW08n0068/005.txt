ZW08n0068_p0202a01║
ZW08n0068_p0202a02║如來廣孝十種報恩道場儀文卷下
ZW08n0068_p0202a03║
ZW08n0068_p0202a04║漢州綿竹大中祥符寺住持
ZW08n0068_p0202a05║長講華嚴海印大師思覺集
ZW08n0068_p0202a06║
ZW08n0068_p0202a07║第三時真俗混融法事分為十八節：啟白敘意；
ZW08n0068_p0202a08║懺悔罪愆；警策大眾；宣疏禮請；廣陳供養；真俗
ZW08n0068_p0202a09║混融；敘法供養；勸父母皈依三寶；勸持五戒；勸
ZW08n0068_p0202a10║修四諦；勸修中乘；勸修六度；勸修一乘法門；勸
ZW08n0068_p0202a11║父母成佛；普勸大眾；勸修觀想讚禮；行香設散；
ZW08n0068_p0202a12║禮別賢聖。
ZW08n0068_p0202a13║第一、啟白敘意
ZW08n0068_p0202a14║伏聞古佛未生，誰為之父而誰為之母？混元既判，
ZW08n0068_p0202a15║以辨乎陰而以辨乎陽。豈知無陰陽地，原在目
ZW08n0068_p0203a01║前；須信先父母身，非從他覓。摩耶幻生諸佛，淨
ZW08n0068_p0203a02║飯返拜如來。文殊乃傑出小男，普賢真絕倫長子。
ZW08n0068_p0203a03║以一乘三乘為至養，修五戒十戒為正因。統法界於
ZW08n0068_p0203a04║我家，攝光明為眷屬。塵塵出現，法法全彰。從前
ZW08n0068_p0203a05║貪愛恩情，全是智悲行願。倘不皈依覺路，爭能履
ZW08n0068_p0203a06║踐法門。比丘（某）謹與會主（某），稽首和南，一心仰
ZW08n0068_p0203a07║白報恩會上諸佛菩薩，三界四府萬靈，十方滿空賢
ZW08n0068_p0203a08║聖。
ZW08n0068_p0203a09║今當第三時中，將陞寶座，宣演法門，願我音聲遍
ZW08n0068_p0203a10║周法界，普使聞者各各迴光，會三乘而入一乘，
ZW08n0068_p0204a01║融五性而皈一性，十身滿足，萬德俱圓。慈愍故，
ZW08n0068_p0204a02║悲愍故，大慈悲愍故。
ZW08n0068_p0204a03║信禮海會佛菩薩
ZW08n0068_p0204a04║第二、懺悔罪愆
ZW08n0068_p0204a05║三業六根，不無違理損物；五逆十惡，未免帶
ZW08n0068_p0204a06║果招因。今欲報二親之深恩，須當懺五逆之重罪。
ZW08n0068_p0204a07║志心奉為今生父母，歷劫親緣，法界含情，道場懺
ZW08n0068_p0204a08║主，並皆明悟，一一斷除業障。今當懺悔，自有後
ZW08n0068_p0204a09║文。大眾志誠，如法應和。
ZW08n0068_p0204a10║弟子眾等，合道場人，奉為四恩一切父母，自從無
ZW08n0068_p0204a11║始曠大劫來，捨身受身，越塵沙劫，惱亂父母，不
ZW08n0068_p0204a12║可稱量。從生至生，改形易報，不復相識，豈念生
ZW08n0068_p0205a01║成？造作無邊五逆重罪。或有父母已證菩提，我不
ZW08n0068_p0205a02║自知，返出身血。或有父母住聲聞乘，我返於他，
ZW08n0068_p0205a03║斷其身命。或有父母作比丘僧，我亦於中，破壞和
ZW08n0068_p0205a04║合。或有父母墮在三途，或趣邪論，或生邊地，或
ZW08n0068_p0205a05║居三界，或住三乘，或處富饒，或淪下賤，舉手所
ZW08n0068_p0205a06║指，縱目所觀，此界他方，無非父母。我於如是彼
ZW08n0068_p0205a07║等親緣，棄恩背恩，或殺或害，或於今世不孝尊親，
ZW08n0068_p0205a08║甘旨全無，朝昏不顧。由斯業力，枉受輪迴。今遇
ZW08n0068_p0205a09║正因，深生慚愧，誓於今日稽顙皈依，願聖慈悲，
ZW08n0068_p0205a10║攝受懺悔。不孝五逆，盡獲消除。改往修來，更不
ZW08n0068_p0205a11║敢造。願罪消滅，願罪消滅，願罪消滅。
ZW08n0068_p0205a12║多生五逆罪消滅
ZW08n0068_p0205a13║（誦阿閦神咒　無邊惡業罪消滅　加持普懺罪真言）
ZW08n0068_p0205a14║上來懺悔，已遂周諧。罪障既消，應須發願。
ZW08n0068_p0205a15║大眾志誠，如法應和。
ZW08n0068_p0206a01║願我孝心不退轉，願我孝行速周圓，
ZW08n0068_p0206a02║願我父母證菩提，願我子孫存至養，
ZW08n0068_p0206a03║願此功德周沙界，普施六道諸有情，
ZW08n0068_p0206a04║同歸無上涅槃門，盡泛毗盧華藏海。
ZW08n0068_p0206a05║隨心所願皆圓滿
ZW08n0068_p0206a06║（加持釋迦說懺悔真言）
ZW08n0068_p0206a07║第三、警策大眾
ZW08n0068_p0206a08║上來懺悔發願，已遂周諧。今當警策，眾等各
ZW08n0068_p0206a09║各發志誠心，如法應和。
ZW08n0068_p0206a10║道場清淨眾，各各當志心。
ZW08n0068_p0206a11║志心勤皈依，志心勤禮拜，
ZW08n0068_p0206a12║大聖大慈悲，釋迦牟尼佛。
ZW08n0068_p0206a13║唯我釋迦尊，能行於大孝。
ZW08n0068_p0206a14║唯我釋迦佛，能報於大恩。
ZW08n0068_p0206a15║是故我等眾，今日須控告。
ZW08n0068_p0206a16║惟願聖慈悲，開受我等請。
ZW08n0068_p0207a01║令我於父母，能酬廣大恩。
ZW08n0068_p0207a02║令我於父母，能宣廣大法。
ZW08n0068_p0207a03║能化悖逆者，令生孝順心。
ZW08n0068_p0207a04║盡出苦泥犁，同生佛淨土。
ZW08n0068_p0207a05║念我無量劫，常生不孝心。
ZW08n0068_p0207a06║違背父母恩，無由得解脫。
ZW08n0068_p0207a07║我從今日去，遵奉如教行。
ZW08n0068_p0207a08║常發菩提心，常修普賢行。
ZW08n0068_p0207a09║功德俱回向，父母及宗親。
ZW08n0068_p0207a10║行願悉圓滿，同證菩提果。
ZW08n0068_p0207a11║願佛加護我，不使墮邪途。
ZW08n0068_p0207a12║假使鐵輪旋，此心無退轉。　（三白）
ZW08n0068_p0207a13║信禮大孝釋迦牟尼佛
ZW08n0068_p0207a14║第四、宣疏禮請
ZW08n0068_p0207a15║大眾志誠心，同誦讚佛偈：
ZW08n0068_p0207a16║智慧高廣山，峰嶺極嚴峻。
ZW08n0068_p0208a01║溪谷深俱曠，清泉常流滿。
ZW08n0068_p0208a02║以愍所生母，普及於一切。
ZW08n0068_p0208a03║願速聞正法，悉令眾聽受。
ZW08n0068_p0208a04║信禮海會佛菩薩　（宣疏）
ZW08n0068_p0208a05║凡情上達大圓鏡
ZW08n0068_p0208a06║（加持諸佛願智真言　（至）禮拜真言　炷香）
ZW08n0068_p0208a07║禮拜能除我慢障，禮拜能感尊貴身，
ZW08n0068_p0208a08║禮拜能滅七支愆，禮拜能生三業善。
ZW08n0068_p0208a09║今當禮請，報恩會上諸佛菩薩，光臨道場，受請供
ZW08n0068_p0208a10║養。
ZW08n0068_p0208a11║誠心仰請，報恩會上，此法會中，三時禮請
ZW08n0068_p0208a12║清淨法身毗盧遮那佛
ZW08n0068_p0208a13║圓滿報身盧舍那佛
ZW08n0068_p0208a14║三類化身釋迦牟尼佛
ZW08n0068_p0208a15║成利慧佛
ZW08n0068_p0208a16║勝日身佛
ZW08n0068_p0208a17║勝觀佛
ZW08n0068_p0209a01║伏願慈悲憐愍，俯降道場，為我報恩，作大利益。
ZW08n0068_p0209a02║誠心仰請，報恩會上，此法會中，三時禮請
ZW08n0068_p0209a03║雲雷音宿王華智佛
ZW08n0068_p0209a04║覺華定自在王佛
ZW08n0068_p0209a05║清淨蓮華目佛
ZW08n0068_p0209a06║無量壽佛
ZW08n0068_p0209a07║寶華佛
ZW08n0068_p0209a08║彌勒佛
ZW08n0068_p0209a09║十方三世一切諸佛
ZW08n0068_p0209a10║伏願慈悲憐愍，俯降道場，為我報恩，作大利益。
ZW08n0068_p0209a11║誠心仰請，報恩會上，此法會中，三時禮請
ZW08n0068_p0209a12║文殊普賢二大菩薩
ZW08n0068_p0209a13║觀音勢至二大菩薩
ZW08n0068_p0209a14║藥王藥上二大菩薩
ZW08n0068_p0209a15║地藏菩薩
ZW08n0068_p0209a16║無垢光女菩薩
ZW08n0068_p0209a17║伏願慈悲愍憐，俯降道場，為我報恩，作大利益。
ZW08n0068_p0209a18║誠心仰請，報恩會上，此法會中，三時禮請
ZW08n0068_p0209a19║月光童子菩薩
ZW08n0068_p0209a20║大自在天子菩薩
ZW08n0068_p0210a01║迦葉菩薩
ZW08n0068_p0210a02║淨光童子菩薩
ZW08n0068_p0210a03║諸大菩薩摩訶薩
ZW08n0068_p0210a04║伏願慈悲憐愍，俯降道場，為我報恩，作大利益。
ZW08n0068_p0210a05║誠心仰請，報恩會上，此法會中，三時禮請
ZW08n0068_p0210a06║阿難目連二尊者
ZW08n0068_p0210a07║辟支伽阿羅漢眾
ZW08n0068_p0210a08║圭峰禪師
ZW08n0068_p0210a09║慈覺禪師
ZW08n0068_p0210a10║明教大師
ZW08n0068_p0210a11║遍法界中報恩海會一切聖賢
ZW08n0068_p0210a12║伏願慈悲憐愍，俯降道場，為我報恩，作大利益。
ZW08n0068_p0210a13║上來禮請報恩海會諸佛菩薩聖眾，已沐雲臨
ZW08n0068_p0210a14║道場。伏願天眼遙見，慧耳遙聞，他心遙知，神通遙
ZW08n0068_p0210a15║鑒，以大悲力，啟無緣慈，憐愍有情，哀受我請。
ZW08n0068_p0210a16║慈悲護念，降臨道場，證盟此齋，充遍法界。願此
ZW08n0068_p0210a17║善力，廣大無邊，猶若虛空，具諸功德。
ZW08n0068_p0210a18║奉請已，一心皈命禮常住三寶。
ZW08n0068_p0211a01║蓮花捧足降臨來
ZW08n0068_p0211a02║（加持獻花寶座真言）
ZW08n0068_p0211a03║第五、廣陳供養
ZW08n0068_p0211a04║道場開啟，法席精嚴。既儀物以廣陳，庶誠心
ZW08n0068_p0211a05║之可表。戒香定香，雲騰霧靄；智炬慧炬，月映星
ZW08n0068_p0211a06║輝。優曇花吐帶祥煙，菩提果熟凝甘露。碧琉璃瓶
ZW08n0068_p0211a07║內，雪浮三汲趙州茶；紅瑪瑙甌中，霜清一滴曹溪
ZW08n0068_p0211a08║水。珍寶般般具足，神珠顆顆光圓。塗漿百味澄清，
ZW08n0068_p0211a09║膳饌五香精潔。霞衣鮮彩，品藥芬芳。今將一一獻
ZW08n0068_p0211a10║能仁，望聖慈悲垂納受。
ZW08n0068_p0211a11║（加持十供養真言）
ZW08n0068_p0211a12║普供養菩薩摩訶薩　（止）
ZW08n0068_p0211a13║第三時陞座
ZW08n0068_p0211a14║（加持三寶字母真言）
ZW08n0068_p0211a15║南無《大方便佛報恩經》　（和）大孝釋迦牟尼佛
ZW08n0068_p0211a16║真俗混融儀當演
ZW08n0068_p0212a01║比丘（某）伏聞慈覺禪師云：夫孝也者，有出家之
ZW08n0068_p0212a02║孝，有在家之孝。出家者，割愛辭親，參微契本，
ZW08n0068_p0212a03║深入無為之理，上酬罔極之恩。此乃趣十力之要
ZW08n0068_p0212a04║門，報二親之捷徑。非但未來獲益，亦於現世成功。
ZW08n0068_p0212a05║所以如來子夜逾城，道圓雪嶺；盧能黃金遺母，法
ZW08n0068_p0212a06║繼黃梅。是故《華嚴經》云：父母及親屬，宮殿及
ZW08n0068_p0212a07║財產，一切皆捨離，謙下求知識。雖則洞山和尚十
ZW08n0068_p0212a08║種不歸，趙州禪師不願再見，為成道故，以法斷恩。
ZW08n0068_p0212a09║然而道力有餘，應思報德。是以迦維省父，忉利寧
ZW08n0068_p0212a10║親。至於貧乏無依，理合躬親給侍。是故，畢陵迦
ZW08n0068_p0212a11║起盡心之戒，忍大師有養母之堂。陳陸州織履供
ZW08n0068_p0213a01║親，朗法師荷擔遊學。然則出家者，以法味為甘旨，
ZW08n0068_p0213a02║而不忘返哺之心；以佛事為勤勞，而不違世諦之理
ZW08n0068_p0213a03║，非但一世父母而多生父母皆報，非但一身父母而
ZW08n0068_p0213a04║法界父母皆度。同登覺岸，豈止周公之配天？普示
ZW08n0068_p0213a05║迷津，故逾考叔之純孝。出家之士，其利溥哉！其
ZW08n0068_p0213a06║或因緣未至，父母不聽，宜盡在家之孝，勸修出世
ZW08n0068_p0213a07║之因。若能即俗而真，亦有成佛之路。經云：兄弟
ZW08n0068_p0213a08║二人，為喪父母，志念各異。兄好道誼，弟受家業。
ZW08n0068_p0213a09║弟曰：凡為人子者，當立功效，繼續父母，功勳不
ZW08n0068_p0213a10║廢，乃為孝爾。兄曰：五戒十善，供養三寶，奉行
ZW08n0068_p0213a11║六度，坐禪念定，以道化親，乃為孝爾。道俗相反，
ZW08n0068_p0213a12║自然之數。道之所樂，俗之所惡。俗之所珍，道之
ZW08n0068_p0213a13║所賤。而智愚不同謀，猶明暗不共處。兄修行業，
ZW08n0068_p0213a14║得成道果。弟受家業，後生牛中。兄又化之，使令
ZW08n0068_p0213a15║皈向，得生天上。是知世間之孝，止於現身；出世
ZW08n0068_p0214a01║之孝，盡未來際。孝子應念：人命無常，過於山水。
ZW08n0068_p0214a02║雖得孝養，日月無幾。況乎三途長夜，永劫沈淪，
ZW08n0068_p0214a03║雖有孝心，如何濟度？所以孝養父母之外，更勸父
ZW08n0068_p0214a04║母回心向道。稱佛為師，至成無上菩提，方是報恩
ZW08n0068_p0214a05║事畢。夫孔子之說《孝經》終於喪祭者，世間之機
ZW08n0068_p0214a06║未熟也；釋迦之行孝道累劫報恩者，出世之法如是
ZW08n0068_p0214a07║也。曾參盡孝之時，惟知有世間之孝；摩騰竺法之
ZW08n0068_p0214a08║後，又知有出世之孝。方知古人，深為慶幸。事父
ZW08n0068_p0214a09║母者，可不勉哉？於是輒覽真乘，具明至孝。反覬
ZW08n0068_p0214a10║嬰兒之行，無虧膝下之嚴。報雙親顧復之勞，致一
ZW08n0068_p0214a11║乘圓滿之地。遂使在家菩薩，解行無疑；出俗高人，
ZW08n0068_p0214a12║因斯可鑒。嗚呼！光陰易失，父母難逢。仲尼志風
ZW08n0068_p0214a13║樹之悲，子路有枯魚之嘆。而況人身數少，加之地
ZW08n0068_p0214a14║獄時長，既交臂而失之，雖噬臍而何及？若取一生
ZW08n0068_p0214a15║事辦，要須三復斯文。普祈法界眾生，盡獲金剛種
ZW08n0068_p0215a01║智。
ZW08n0068_p0215a02║真俗混融見法身，偉哉慈覺導迷津。
ZW08n0068_p0215a03║不歸只願求成佛，再見無期待出塵。
ZW08n0068_p0215a04║以法斷恩恩豈斷？酬恩入法法尤親。
ZW08n0068_p0215a05║胞胎愛欲君休戀，正覺初成看漸新。
ZW08n0068_p0215a06║大孝釋迦牟尼佛
ZW08n0068_p0215a07║敘法供養為最儀當演
ZW08n0068_p0215a08║謹按《佛說報父母恩德經》云：爾時阿難白佛
ZW08n0068_p0215a09║言：世尊，云何報得父母深重之恩？佛告阿難：汝
ZW08n0068_p0215a10║等當知，假使有人遭饑饉劫，臠割其肉供養父母，
ZW08n0068_p0215a11║經百千劫，終不能報得父母深重之恩；假使有人手
ZW08n0068_p0215a12║持利刀，割其心肝獻於父母，終不能報得父母深重
ZW08n0068_p0215a13║之恩；假使有人敲骨出髓，千百鋒戟一時刺身，經
ZW08n0068_p0215a14║千劫，終不能報得父母深重之恩；假使有人左肩擔
ZW08n0068_p0215a15║父，右肩擔母，研皮至肉，研肉至骨，研骨至髓，
ZW08n0068_p0216a01║血流沒踝，遶須彌山，經百千劫，終不能報得父母
ZW08n0068_p0216a02║深重之恩；假使有人為於父母入阿鼻地獄，經百千
ZW08n0068_p0216a03║劫吞熱鐵丸，令身燋爛，終不能報得父母深重之恩。
ZW08n0068_p0216a04║阿難白佛言：我等今日深生慚愧，云何報得父母深
ZW08n0068_p0216a05║重之恩？佛言：若有善男子、善女人欲報父母恩者，
ZW08n0068_p0216a06║為於父母書寫大乘，為於父母讀誦大乘，為於父母
ZW08n0068_p0216a07║聽受大乘，為於父母供養三寶，為於父母布施修福，
ZW08n0068_p0216a08║為於父母懺悔罪愆，為於父母書寫此經，為於父母
ZW08n0068_p0216a09║持齋奉戒。汝等若能如是，名為孝子；若不行此行
ZW08n0068_p0216a10║者，終是地獄之人。阿難聞已，即白佛言：我等從
ZW08n0068_p0216a11║今已往盡未來際，寧碎此身猶如微塵，百千萬劫終
ZW08n0068_p0216a12║不忘於如來聖教。《寶積經》云：佛告迦葉言：在家
ZW08n0068_p0216a13║菩薩成就三法，不退菩提。謂父母不信，令其住信；
ZW08n0068_p0216a14║父母毀戒，令其住戒；父母慳貪，令其信捨。又阿
ZW08n0068_p0216a15║難白佛言：是大施主於世尊處，誠有大恩。佛言：
ZW08n0068_p0216a16║實有斯事。於我有恩，我已報訖。由因我故得知三
ZW08n0068_p0216a17║寶，受五學處，於四諦理無復疑惑，得預流果，當
ZW08n0068_p0217a01║盡苦際，證會無生。如是之恩，更為難報，非衣食
ZW08n0068_p0217a02║等可相比喻。《普賢行願經》云：法供養者，所謂如
ZW08n0068_p0217a03║說修行供養，利益眾生供養，攝受眾生供養，代眾
ZW08n0068_p0217a04║生苦供養，勤修善根供養，不捨菩薩業供養，不離
ZW08n0068_p0217a05║菩提心供養。善男子，若諸菩薩行法供養，則得成
ZW08n0068_p0217a06║就供養。如來如是修行，是真供養。如月光童子知
ZW08n0068_p0217a07║其慈父信受外道，欲害如來，即諫父言：佛為大聖，
ZW08n0068_p0217a08║三界之尊，道德清淨，言教正真。佛成道時，第六
ZW08n0068_p0217a09║天魔尚不能壞，莫不稽首受佛化者。如來之身，金
ZW08n0068_p0217a10║剛德體，相好光明，猶星中月。佛之道德神化如此，
ZW08n0068_p0217a11║願父改悔，皈依三寶。時父德護即於佛前，生大信
ZW08n0068_p0217a12║心，以上妙衣覆佛身上。白言：我本愚癡，受六師
ZW08n0068_p0217a13║教。今於佛前志心懺悔。今因月光，令我信佛。我
ZW08n0068_p0217a14║今殷勤，更不作罪，願佛救我。世尊，我子月光於
ZW08n0068_p0217a15║千萬億劫難可值遇。憐憫我故，來生我家，善為我
ZW08n0068_p0217a16║說諸佛功德。於千萬劫，恩難可報。佛言：此月光
ZW08n0068_p0218a01║者，能令未信眾生令生淨信，未調伏者能令調伏，
ZW08n0068_p0218a02║未成熟者能令成熟，於其父所作善知識，何以故？
ZW08n0068_p0218a03║能以導師法教化其父，令生信心，必定當得無上菩
ZW08n0068_p0218a04║提。月光童子又白母言：我敬母故，為報母恩奉上
ZW08n0068_p0218a05║此語。何以故？母懷我身滿足十月，生我身時半死
ZW08n0068_p0218a06║半生。我念此恩未曾遺忘，我願奉母往見百千億那
ZW08n0068_p0218a07║由他佛，常願奉母聽諸佛法，常願奉母往見一切菩
ZW08n0068_p0218a08║薩行處，常願奉母往見一切菩薩淨佛法處，常願奉
ZW08n0068_p0218a09║母往見一切不壞信處，常願奉母往見一切作佛事
ZW08n0068_p0218a10║處，常願奉母往見一切供具供養三寶處，常願奉母
ZW08n0068_p0218a11║往見一切聖人行法之處，常願奉母往見一切信根成
ZW08n0068_p0218a12║就至涅槃處。時母月雲告月光言：善哉，善哉！得
ZW08n0068_p0218a13║聞汝說。汝實大悲，於父母所深生憐憫，開導善事。
ZW08n0068_p0218a14║我今亦願發菩提心。即說偈言：
ZW08n0068_p0218a15║汝今來生在我家，我今見汝如導師，
ZW08n0068_p0218a16║能使我心清淨信，不可思議諸佛法。
ZW08n0068_p0218a17║汝今猶如我父母，亦如諸佛生我家。
ZW08n0068_p0218a18║我於無量千萬劫，不能報汝今日恩。
ZW08n0068_p0219a01║汝真是我善知識，世世常為清淨道。
ZW08n0068_p0219a02║令我安住最勝念，決定信佛無有疑。
ZW08n0068_p0219a03║奇哉月光，能以佛法奉養父母者，可謂專意承
ZW08n0068_p0219a04║志，諭父母於道也。是知古有真規，敢不遵奉？向
ZW08n0068_p0219a05║下專為過現父母勸歸三寶，修習三乘，俾令善力轉
ZW08n0068_p0219a06║增強，各得其門而趣入。
ZW08n0068_p0219a07║父母橫擔左右肩，未能少報半分全。
ZW08n0068_p0219a08║血流沒踝非為孝，道以資親始是賢。
ZW08n0068_p0219a09║德護因兒生正信，月雲為子脫塵緣。
ZW08n0068_p0219a10║奇哉童子真難繼，直養為懷志可憐。
ZW08n0068_p0219a11║大孝釋迦牟尼佛
ZW08n0068_p0219a12║（加持誦七俱胝佛姆准提大明咒）
ZW08n0068_p0220a01║（至無量法門陀羅尼　歌讚）
ZW08n0068_p0220a02║勸父母皈依三寶儀當演
ZW08n0068_p0220a03║經云：迦葉白佛言：世尊，我從今始，當以佛
ZW08n0068_p0220a04║法僧事啟導父母乃至七世父母，當令奉持。佛言：
ZW08n0068_p0220a05║善哉，善哉！汝今善能護持正法，不欺於人，不欺
ZW08n0068_p0220a06║他人，善業因緣故而得長壽，善知宿命。《佛報恩
ZW08n0068_p0220a07║經》云：優婆離白佛言：皈依佛者，為皈色身，為
ZW08n0068_p0220a08║皈法身？答曰：皈依法身，不皈色身，不以色身為
ZW08n0068_p0220a09║佛故。問曰：若色身非佛身者，何故出佛身血而得
ZW08n0068_p0220a10║逆罪？答曰：色身是法身器故，法身所依故。又問：
ZW08n0068_p0220a11║皈依法者，為皈自身盡處，他身盡處？答曰：皈自
ZW08n0068_p0220a12║身盡處，皈他身盡處，是名皈依法。謂斷欲無欲，
ZW08n0068_p0220a13║盡處涅槃，即是法也。又問：皈依僧者，為皈俗諦
ZW08n0068_p0220a14║僧，為皈第一義諦僧？答曰：皈依第一義諦僧。
ZW08n0068_p0221a01║問：若皈第一義諦僧者，佛與提謂波利受三自皈，
ZW08n0068_p0221a02║不應言未來有僧汝應皈依？答曰：以俗諦僧是名第
ZW08n0068_p0221a03║一義諦僧所依，故言未來有僧汝應皈依。又欲尊重
ZW08n0068_p0221a04║俗諦僧，故作如是說。問：佛亦是法，法亦是法，
ZW08n0068_p0221a05║僧亦是法，正是一法，有何差別？答曰：雖是一法，
ZW08n0068_p0221a06║以義而言，自有差別。無師大智及無學地一切功德，
ZW08n0068_p0221a07║是謂佛寶；盡諦無為，是謂法寶；聲聞學無學，功
ZW08n0068_p0221a08║德智慧，是謂僧寶。問：若佛以法為師者，於三寶
ZW08n0068_p0221a09║中何不以法為初？答曰：雖法是佛師，而法非佛不
ZW08n0068_p0221a10║弘，是故佛在初。問：若受三皈戒時，先稱法寶後
ZW08n0068_p0221a11║稱佛寶，成三皈否？答曰：無所曉知，說不次第者，
ZW08n0068_p0221a12║自不得罪，得成三皈。若有所解，故倒說者，得罪
ZW08n0068_p0221a13║亦不成三皈。問曰：若稱佛及法，不稱僧者，成三
ZW08n0068_p0222a01║皈否？若稱法僧，不稱佛者，成三皈否？若稱佛僧，
ZW08n0068_p0222a02║不稱法者，成三皈否？答曰：不成三皈。問曰：若不
ZW08n0068_p0222a03║受三皈，得五戒十戒否？答曰：一切不得。問：若
ZW08n0068_p0222a04║先受三皈，作優婆塞，後若受五戒十戒，更須三皈
ZW08n0068_p0222a05║否？答曰：不受三皈。一切得戒以先受三皈故。維
ZW08n0068_p0222a06║耶離國有一長者，其妻有娠，子在母胎，日自三皈，
ZW08n0068_p0222a07║始生墮地，亦跪自皈言：南無佛，南無法，南無比
ZW08n0068_p0222a08║丘僧。皈命佛，皈命法，皈命比丘僧。母即深怪，
ZW08n0068_p0222a09║意欲殺之，即白長者。長者言：此兒非凡。人生百
ZW08n0068_p0222a10║歲，每尚不曉自皈三尊。況兒墮地能稱三寶，好養
ZW08n0068_p0222a11║室之，切勿瞋慢。兒年七歲，於道邊戲，時舍利弗
ZW08n0068_p0222a12║等驚怪小兒能禮比丘。兒言：道人不識我耶？佛於
ZW08n0068_p0222a13║天上為母說經，我時為天，當下作豬。從佛之教，
ZW08n0068_p0222a14║自皈得人。尊者即禪，尋亦知之。兒言：願以我身
ZW08n0068_p0223a01║因請世尊、諸菩薩等。尊者然之，兒便還家白父母
ZW08n0068_p0223a02║言：適見佛弟子，即因請佛及四輩飯，願辦甘脆。
ZW08n0068_p0223a03║父母受之，為極珍妙，過逾兒意，佛及眾僧作神足
ZW08n0068_p0223a04║來到兒舍飯，又為說法。父母及兒，內外眷屬，皆
ZW08n0068_p0223a05║得道果。故知自皈之福，能福雙親。今日會中，故
ZW08n0068_p0223a06║宜信仰，可謂禪是大溈詩是朴，大唐天子只三人。
ZW08n0068_p0223a07║胎中已解奉三皈，墮地稱名也大奇。
ZW08n0068_p0223a08║長者若教無慧眼，慈親安得破狐疑。
ZW08n0068_p0223a09║融歸一法原同體，兼攝群凡作住持。
ZW08n0068_p0223a10║無上福田最尊貴，酬恩佛子可忘之？
ZW08n0068_p0223a11║大孝釋迦牟尼佛
ZW08n0068_p0223a12║敘勸持五戒十善以作人天之孝儀當演
ZW08n0068_p0223a13║《賢愚經》云：五戒者，一者慈仁不殺，恩及
ZW08n0068_p0223a14║群生；二者清讓不盜，損己濟眾；三者身潔不淫，
ZW08n0068_p0224a01║不犯諸欲；四者誠信不欺，言無華飾；五者奉孝不
ZW08n0068_p0224a02║醉，行無點汙。又不殺，仁也；不盜，義也；不淫，
ZW08n0068_p0224a03║禮也；不妄，信也；不酒，智也。又經云：殺者為
ZW08n0068_p0224a04║說夭壽之殃，盜者為說貧乞之苦，淫者為說滅身之
ZW08n0068_p0224a05║禍，讒者為說滅信之患，醉者為說色身之變。言十
ZW08n0068_p0224a06║戒者，佛告勝思惟菩薩言：若菩薩守護如來一切戒
ZW08n0068_p0224a07║藏，如諸菩薩自愛命者則不應殺，自愛財者則不應
ZW08n0068_p0224a08║盜，自愛妻者則不應侵他，自愛實語不應誑彼，
ZW08n0068_p0224a09║自愛和合不應離間，自愛正直不應邪倚，自愛柔
ZW08n0068_p0224a10║軟不應惡罵，自愛知足終不於他而生貪愛，自愛仁
ZW08n0068_p0224a11║恕終不於他而生瞋恚，自愛正見終不於他而生邪
ZW08n0068_p0224a12║見。又《佛報恩經》云：優婆離白佛言：若白衣不
ZW08n0068_p0225a01║受五戒，直受十戒，為得戒否？答曰：一時得二種
ZW08n0068_p0225a02║戒。問曰：若一時得，何須次第先受五戒，次受十
ZW08n0068_p0225a03║戒耶？答曰：雖一時得，而染習佛法必須次第。先
ZW08n0068_p0225a04║受五戒，以自調伏，信樂漸增；次受十戒，如是次
ZW08n0068_p0225a05║第得佛法味。如遊大海，漸漸入深。入佛法海，亦
ZW08n0068_p0225a06║復如是。若一時受，即失次第，又破威儀。復次或
ZW08n0068_p0225a07║有眾生因受五戒而得道果，或有眾生因受十戒而得
ZW08n0068_p0225a08║道果，是故如來說此次第。若先受五戒次受十戒，
ZW08n0068_p0225a09║受十戒時亦成就二戒。又分三品。若微品心受得微
ZW08n0068_p0225a10║品戒，若中品心受得中品戒，若上品心受得上品戒。
ZW08n0068_p0225a11║以是義故，隨心高下，得戒不同，無定限也。《孝論》
ZW08n0068_p0225a12║云：持五戒者資之以人也，持十戒者報之以天也。
ZW08n0068_p0225a13║有一於此，則成其人而顯其親，不亦孝乎？有一不
ZW08n0068_p0225a14║修，則棄其身而辱其親，是得為孝乎？故天下福不
ZW08n0068_p0225a15║臻而孝不篤也。今天下求福不若篤孝，篤孝不若修
ZW08n0068_p0226a01║戒。戒也者，大聖人證果之勝法也。以清淨意守
ZW08n0068_p0226a02║之，其福若取諸左右也。嘗聞須密多長者遊五天竺，
ZW08n0068_p0226a03║偶至佛所，諦觀威儀殊勝無比，迺念父母平昔持戒
ZW08n0068_p0226a04║修福，廣植善根，獨不得見佛而沒，嘆惋切至，遽
ZW08n0068_p0226a05║見父母從西方作禮而來，佛為授記。長者歡喜，隨
ZW08n0068_p0226a06║佛證悟，獲漏盡通。今日會主，當為父母勸持五戒
ZW08n0068_p0226a07║十戒，於天上人間任意受生，豈不快哉？可謂鑿池
ZW08n0068_p0226a08║不待月，池成月自來。
ZW08n0068_p0226a09║法中正勝戒宜遵，守護須還清淨人。
ZW08n0068_p0226a10║過海浮囊無缺漏，先天妙物出陶甄。
ZW08n0068_p0226a11║如能檢束方知本，倘不堅持反辱親。
ZW08n0068_p0226a12║天上人間增妙報，密多見佛了前因。
ZW08n0068_p0226a13║（加持皈依三寶真言　百千印咒真言　歌讚）
ZW08n0068_p0227a01║勸修四諦以作小乘之孝儀當演
ZW08n0068_p0227a02║《法華經》云：諸苦所因，貪欲為本。若滅貪
ZW08n0068_p0227a03║欲，無所依止。滅盡諸苦，名第三諦，為滅諦故。
ZW08n0068_p0227a04║修行於道，離諸苦縛而得解脫。所言諦者，審也，
ZW08n0068_p0227a05║實也。而聲聞人，但有審義而無實義。故《涅槃經》
ZW08n0068_p0227a06║云：佛言：善男子，諸凡夫人有苦無諦，聲聞緣覺
ZW08n0068_p0227a07║有苦有諦而無真實，諸菩薩等解苦無苦，是故無苦
ZW08n0068_p0227a08║而有真實，乃至集、滅、道諦，亦復如是。天台禪
ZW08n0068_p0227a09║師以藏、通、別、圓四教而分四諦，謂生滅四諦，
ZW08n0068_p0227a10║無生四諦，無作四諦，無量四諦。今所明者，即藏
ZW08n0068_p0227a11║教中生滅四諦也。且知苦斷集染法滅也，證滅修道
ZW08n0068_p0227a12║淨法生也。故知四諦法門必須三轉，謂此是苦，此
ZW08n0068_p0227a13║是集，此是滅，此是道，即是相轉也。此是苦，汝
ZW08n0068_p0227a14║應知；此是集，汝應斷；此是滅，汝應證；此是道，
ZW08n0068_p0228a01║汝應修，即勸修轉也。此是苦，汝已知；此是集，
ZW08n0068_p0228a02║汝已斷；此是滅，汝已證；此是道，汝已修，即作
ZW08n0068_p0228a03║證轉也。而聲聞人，我生已盡，即苦諦智；梵行已
ZW08n0068_p0228a04║立，即滅諦智；所作已辦，即道諦智；不受後有，
ZW08n0068_p0228a05║即集諦智。此四智圓即得究竟，證無學果。是知當
ZW08n0068_p0228a06║來彌勒世尊初會之中，說法化度。其父儴佉王聞佛
ZW08n0068_p0228a07║成道，往到佛所，欲得聞法。時佛為說初中後善，
ZW08n0068_p0228a08║義理深遠。爾時大王將八萬四千眾，往到佛所，求
ZW08n0068_p0228a09║作沙門，盡成道果，得阿羅漢。其母梵摩越復將
ZW08n0068_p0228a10║八萬四千婇女，往到佛所，求作沙門。爾時諸女人
ZW08n0068_p0228a11║得阿羅漢道，唯梵摩越斷三結，便成須陀洹。又
ZW08n0068_p0228a12║大悲如來初成佛時，為度聲聞三會說法。第一大會
ZW08n0068_p0229a01║度諸弟子有百俱胝，第二大會度諸弟子有那由他俱
ZW08n0068_p0229a02║胝，第三大會度諸弟子有百千那由他俱胝。如上所
ZW08n0068_p0229a03║說三會數量所度弟子，成阿羅漢者皆是往昔所生父
ZW08n0068_p0229a04║母。會眾若能如佛度脫所生父母，令證小乘，雖然
ZW08n0068_p0229a05║未達上頭關，已免輪迴於苦海。
ZW08n0068_p0229a06║小乘為養事堪呈，三轉迴環四諦分。
ZW08n0068_p0229a07║應斷應知禪兀兀，已修已證醉醺醺。
ZW08n0068_p0229a08║能行自利逃紅焰，求證單空坐碧雲。
ZW08n0068_p0229a09║三會度人皆父母，大悲彌勒豈謾君？
ZW08n0068_p0229a10║大孝釋迦牟尼佛
ZW08n0068_p0229a11║勸修中乘以作緣覺之孝儀當演
ZW08n0068_p0229a12║《華嚴經》云：十二因緣者，所謂無明緣行，
ZW08n0068_p0229a13║行緣識，識緣名色，名色緣六入，六入緣觸，觸緣
ZW08n0068_p0229a14║受，受緣愛，愛緣取，取緣有，有緣生，生緣老死。
ZW08n0068_p0229a15║此中無明有二種業，一令眾生迷於所緣，二與行作
ZW08n0068_p0229a16║生起因；行亦有二種業，一能生未來報，二與識作
ZW08n0068_p0229a17║生起因；識亦有二種業，一令諸有相續，二與名色
ZW08n0068_p0229a18║作生起因；名色亦有二種業，一互相助成，二與六
ZW08n0068_p0230a01║處作生起因；六處亦有二種業，一各取自境界，二
ZW08n0068_p0230a02║與觸作生起因；觸亦有二種業，一能觸所緣，二與
ZW08n0068_p0230a03║受作生起因；受亦有二種業，一能領受愛憎等事，
ZW08n0068_p0230a04║二與愛作生起因；愛亦有二種業，一染著可愛事，
ZW08n0068_p0230a05║二與取作生起因；取亦有二種業，一令諸煩惱相續，
ZW08n0068_p0230a06║二與有作生起因；有亦有二種業，一能令於餘趣中
ZW08n0068_p0230a07║生，二與生作生起因；生亦有二種業，一能起諸蘊，
ZW08n0068_p0230a08║二與老作生起因；老亦有二種業，一令諸根變異，
ZW08n0068_p0230a09║二與死作生起因；死亦有二種業，一能壞諸行，二
ZW08n0068_p0230a10║不覺知，故相續不絕。凡夫無智，執著於我，常求
ZW08n0068_p0230a11║有無，不正思惟，起於妄行，行於邪道，如是但有
ZW08n0068_p0230a12║苦樹增長。無我無我所，無作無受者。三界所有，
ZW08n0068_p0230a13║唯是一心，如來於此分別演說十二有支皆依一心。
ZW08n0068_p0230a14║如是而立，了知無我無人無壽命，自性空，無作者
ZW08n0068_p0230a15║無受者，即得空解脫門現前；觀諸有支皆自性滅，
ZW08n0068_p0230a16║畢竟解脫，無有少法相生，即得無相解脫門現前；
ZW08n0068_p0230a17║如是入空無相已，無有願求，即得無願解脫門現前。
ZW08n0068_p0231a01║此十二支總攝為四：一能引支，謂無明、行能引識
ZW08n0068_p0231a02║等五果種故；二所引支，謂識等五是前二支所引發
ZW08n0068_p0231a03║故；三能生支，謂愛、取、有近生當來生、老、死
ZW08n0068_p0231a04║故；四所生支，即生、老、死是愛、取、有近所生
ZW08n0068_p0231a05║故。而緣覺人修習此者，若利根者四生得果，若鈍根
ZW08n0068_p0231a06║者百劫得果。亦有一生而成就者，如鹿母夫人生五
ZW08n0068_p0231a07║百子，子年長大，共相與言：一切諸法如幻如化，
ZW08n0068_p0231a08║體無真實。我等今日雖處富貴，不得久保。物成有
ZW08n0068_p0231a09║敗，會亦當死。即白父母言：世間皆苦，無可樂者。
ZW08n0068_p0231a10║父母今者聽我出家。父母許之，即就後園各各出家。
ZW08n0068_p0231a11║如是次第得辟支佛果，上昇虛空，現諸神變，即自燒
ZW08n0068_p0231a12║身，取般涅槃。夫人取骨，起塔供養而作誓言：我
ZW08n0068_p0231a13║雖生五百子，而無一人發菩提心。願我供養辟支迦
ZW08n0068_p0231a14║故，所有功德普及一切，令我來世但生一子，能發
ZW08n0068_p0231a15║大心，現世出家，得一切智。佛告阿難：時鹿母者，
ZW08n0068_p0232a01║即摩耶夫人是也，因供養辟支迦故得生如來之身；
ZW08n0068_p0232a02║若不供養辟支迦，寧得今為佛母？是知為佛母者，
ZW08n0068_p0232a03║由供養辟支迦也。能供養者，由辟支為其子也。為
ZW08n0068_p0232a04║其子者，意令其父母發大心也。則生死之路雖隔，
ZW08n0068_p0232a05║而母子之情不可忘。所謂不得春風花不開，花開
ZW08n0068_p0232a06║須藉春風力。
ZW08n0068_p0232a07║中乘為養死生窮，緣獨雖殊二覺同。
ZW08n0068_p0232a08║不向支支分四種，何由法法會三空？
ZW08n0068_p0232a09║四生證果根機利，百劫成功觀智融。
ZW08n0068_p0232a10║鹿母當年因供養，後生一子法王雄。
ZW08n0068_p0232a11║（加持四聖諦陀羅尼　歌讚）
ZW08n0068_p0232a12║勸修六度以作大乘之孝儀當演
ZW08n0068_p0232a13║《華嚴經》云：文殊問智首菩薩言：佛子，如
ZW08n0068_p0233a01║來何故或為眾生讚嘆布施，或讚持戒，或讚忍辱，
ZW08n0068_p0233a02║或讚精進，或讚禪定，或讚智慧，而終無有惟有一
ZW08n0068_p0233a03║法而得出離，成阿耨多羅三藐三菩提？時智首菩薩
ZW08n0068_p0233a04║以偈答曰：
ZW08n0068_p0233a05║佛子甚希有，能知眾生心。
ZW08n0068_p0233a06║如仁所問義，諦聽我今說。
ZW08n0068_p0233a07║過去未來世，現在諸導師，
ZW08n0068_p0233a08║無有說一法，而得於道者。
ZW08n0068_p0233a09║佛知眾生心，性分各不同，
ZW08n0068_p0233a10║隨其所應度，如是而說法。
ZW08n0068_p0233a11║慳者為讚施，毀禁者讚戒，
ZW08n0068_p0233a12║多瞋者讚忍，好懈讚精進，
ZW08n0068_p0233a13║亂意讚禪定，愚癡讚智慧。
ZW08n0068_p0233a14║如是次第修，漸具諸佛道。
ZW08n0068_p0233a15║如先立基堵，而後造宮室。
ZW08n0068_p0233a16║施戒亦復然，菩薩眾行本。
ZW08n0068_p0234a01║譬如建城郭，為護諸人眾。
ZW08n0068_p0234a02║忍辱亦如是，防護諸菩薩。
ZW08n0068_p0234a03║譬如大力王，率土咸戴仰。
ZW08n0068_p0234a04║定慧亦如是，菩薩所依賴。
ZW08n0068_p0234a05║所言六度者，為對六蔽漸修佛法，漸熟有情
ZW08n0068_p0234a06║故。但說六六中，前三增上生道，感大財體及眷
ZW08n0068_p0234a07║屬故；後三決定勝道，能伏煩惱成熟有情及佛法
ZW08n0068_p0234a08║故。又前三饒益有情，後三對治煩惱。又由前三故
ZW08n0068_p0234a09║不住涅槃，由後三故不住生死，能為無住涅槃資糧
ZW08n0068_p0234a10║也。又通名波羅密多者，要具七最勝故：一安住
ZW08n0068_p0234a11║最勝，要安住菩薩種性故；二依止最勝，要依止大
ZW08n0068_p0234a12║菩提心故；三意樂最勝，要慈愍一切有情故；四事
ZW08n0068_p0235a01║業最勝，要具行一切事業故；五巧便最勝，要無相
ZW08n0068_p0235a02║智之所攝故；六回向最勝，要回向無上菩提故；七
ZW08n0068_p0235a03║清淨最勝，要不與二障間雜故。若七隨闕，非到彼
ZW08n0068_p0235a04║岸。而菩薩修習經歷三祗，謂初阿僧祗劫，勢力微
ZW08n0068_p0235a05║細，煩惱未伏，但名波羅密多；第二阿僧祗劫，勢
ZW08n0068_p0235a06║力漸增，能伏煩惱，名近波羅密多；第三阿僧祗劫，
ZW08n0068_p0235a07║勢力轉增，能畢竟伏一切煩惱，名大波羅密多。若
ZW08n0068_p0235a08║能以此引導父母，則成佛有分也。昔有迦羅婦，其
ZW08n0068_p0235a09║身懷孕在於佛前，腹中女子叉手聽經。佛即問言：
ZW08n0068_p0235a10║汝叉手聽經，以何故爾？女即答言：乃世間人不孝
ZW08n0068_p0235a11║順父母，不供養沙門，是故叉手聽經。爾時女子即
ZW08n0068_p0235a12║從右脅而生，名無垢光，為佛作禮而白佛言：今
ZW08n0068_p0235a13║此會中有諸迦羅婦，願佛為說經，令得男子身。佛
ZW08n0068_p0235a14║方說經，又有七十五迦羅越來至佛所而作是言：此
ZW08n0068_p0236a01║七十五迦羅婦者，是我曹父，彼若出家，合先度我
ZW08n0068_p0236a02║作比丘僧。爾時佛呼：善來彼等，皆作比丘。時七
ZW08n0068_p0236a03║十五婦用佛威神，得成男子，前白佛言：我等願作
ZW08n0068_p0236a04║比丘。佛令彌勒，即為出家。爾時無垢光女，自然
ZW08n0068_p0236a05║有花蓋七重，即持與母言：佛是天上、天下度人之
ZW08n0068_p0236a06║師。母以花蓋蓋佛之後，亦當為天上、天下之蓋。
ZW08n0068_p0236a07║又當發菩提心，若母發心，我為已報母氏之恩。母
ZW08n0068_p0236a08║言：我已發心，所以者何？汝於十月，在我腹中，
ZW08n0068_p0236a09║從是已來不生慳心、破戒等心。我自念言：今所懷
ZW08n0068_p0236a10║子必是菩薩。汝今勸我，當隨汝語，更發大心。
ZW08n0068_p0236a11║佛告舍利弗：我前迦羅婦者，皆是此女前世父母。
ZW08n0068_p0236a12║此女發願：若有眾生是我父母，必當令其於佛菩
ZW08n0068_p0237a01║提而不退轉。舍利弗，此三千大千世界所有星宿，
ZW08n0068_p0237a02║其數易知；此女前世父母受其勸導於佛菩提而不退
ZW08n0068_p0237a03║轉，其數難知。又《寶積經》云：有大長者名曰安隱，
ZW08n0068_p0237a04║妻名焰慧，彼生一男。當初生時，三反微笑言：
ZW08n0068_p0237a05║云何今日生斷見家？即引導父母至勝觀如來所。時
ZW08n0068_p0237a06║有八萬四千眾生聞是奇異，即共俱往。兒至佛所，
ZW08n0068_p0237a07║修敬已畢，復白佛言：願我來世當得作佛。時八萬
ZW08n0068_p0237a08║四千眾生亦白佛言：我等亦願後成如來。爾時勝觀
ZW08n0068_p0237a09║如來告侍者曰：此嬰兒者，曾於六十四俱胝那庾多
ZW08n0068_p0237a10║百千佛所恭敬供養，又於過去十那庾多佛所修行梵
ZW08n0068_p0237a11║行。今此所將八萬四千者，於過去世並是嬰兒本生
ZW08n0068_p0237a12║父母。何以故？此嬰兒曾發願言：願我今生在在處
ZW08n0068_p0237a13║處，所有父母皆令安住於佛菩提，又令慈母更無第
ZW08n0068_p0237a14║二再受女身。由是願故，彼諸眾生至於今日，隨逐
ZW08n0068_p0237a15║嬰兒來至我所。爾時嬰兒聞已歡喜，詣父母所而說
ZW08n0068_p0237a16║偈言：
ZW08n0068_p0237a17║如是多千眾，我前生父母，
ZW08n0068_p0238a01║皆已住菩提，父母心何趣？
ZW08n0068_p0238a02║父母亦答言：
ZW08n0068_p0238a03║如子至所趣，我心亦如是，
ZW08n0068_p0238a04║當成一切智，此決定無礙。
ZW08n0068_p0238a05║子已生我家，願後勿相捨。
ZW08n0068_p0238a06║常當憶念我，令速證菩提。
ZW08n0068_p0238a07║佛言：昔時嬰兒者，今自在天子是也。於當來
ZW08n0068_p0238a08║世得成作佛，號曰大悲。於第一會度諸菩薩有百俱
ZW08n0068_p0238a09║胝，第二大會度那由他俱胝，第三大會度百千那由
ZW08n0068_p0238a10║他俱胝。彼菩薩眾皆是往昔所生父母。是知度脫過
ZW08n0068_p0238a11║去父母，皆由願力。世世生生，還復相遇，令得見
ZW08n0068_p0238a12║佛，成就佛果。則我等眾自作自受，自救不了，何
ZW08n0068_p0238a13║暇及親？然而道力未充，亦宜勉勵勤行六度，成佛
ZW08n0068_p0238a14║為期。豈不見古語云：予何人而舜何人？彼既丈夫
ZW08n0068_p0238a15║我亦爾。
ZW08n0068_p0238a16║大乘為養智悲全，頓發菩提出愛纏。
ZW08n0068_p0239a01║劫滿三祗方殺賊，行舖六度好行舡。
ZW08n0068_p0239a02║腹中女子因無限，膝下嬰兒果漸圓。
ZW08n0068_p0239a03║色究竟天增氣焰，必須託彼坐紅蓮。
ZW08n0068_p0239a04║勸修一乘法門以作如來之孝儀當演
ZW08n0068_p0239a05║《法華經》云：如來為一大事因緣故出現於世，
ZW08n0068_p0239a06║令諸眾生開示悟入佛之知見。《華嚴經》云：一切世
ZW08n0068_p0239a07║界諸群生，少有欲求聲聞乘。求獨覺者轉復少，趣大
ZW08n0068_p0239a08║乘者甚難遇。趣大乘者猶為易，能信此法倍更難。
ZW08n0068_p0239a09║又《出現品》云：設有菩薩，經無量百千那由他劫，
ZW08n0068_p0239a10║行六波羅密，具六神通，若未聞此如來不思議大威
ZW08n0068_p0239a11║德法門，或時聞已，不信不解，不順不入，不得名
ZW08n0068_p0239a12║為真實菩薩，以不能生如來家故；若得聞此如來無
ZW08n0068_p0239a13║量不可思議無障礙大智慧法門，聞已信解，隨順悟
ZW08n0068_p0239a14║入，當知此人，生如來家，隨順一切如來境界故。
ZW08n0068_p0239a15║清涼云：高不可仰，則積行菩薩曝鰓鱗於龍門；深
ZW08n0068_p0239a16║不可窺，則上德聲聞杜視聽於嘉會。且如夕釣磻
ZW08n0068_p0240a01║溪，朝昇臺輔，豈與夫明經常選而語其優劣者哉？
ZW08n0068_p0240a02║況初生王宮，貴極臣佐，甯同百戰夷項，備歷艱辛，
ZW08n0068_p0240a03║故知初發心人亦非聊爾。人語其智，等虛空而非類；
ZW08n0068_p0240a04║論其德，碎塵剎而難量。極念劫之圓融，盡法門之
ZW08n0068_p0240a05║重現。而初心契於智海，豈有邊涯？猶微滴入於天
ZW08n0068_p0240a06║池，齊無終始。長者亦名此經為乘如來乘，直至道
ZW08n0068_p0240a07║場。頌云：有大寶乘住四衢，文殊引導普賢扶，肥
ZW08n0068_p0240a08║壯白牛甚多力，一念遍遊無捲舒。故《如來出現品》
ZW08n0068_p0240a09║中，放眉間光，灌文殊頂；放口中光，灌普賢口。
ZW08n0068_p0240a10║令此二人互相答問，明如來出現也。又文殊以理會
ZW08n0068_p0240a11║行，普賢以行會理。以理會行，則融通隱隱；以行
ZW08n0068_p0240a12║會理，則涉入重重。則文殊普賢，俱遍法界。故經
ZW08n0068_p0240a13║云：一切處文殊師利，一切處普賢菩薩，佛是二法
ZW08n0068_p0241a01║之中無作之果。即三而一，即一而三；三一互融，
ZW08n0068_p0241a02║俱存俱泯。舉因即果，舉果即因。是知初發心時，
ZW08n0068_p0241a03║即得阿耨多羅三藐三菩提，義必然也。不同權教，
ZW08n0068_p0241a04║因果階差，須歷三祗方成正覺。故威德王太子白父
ZW08n0068_p0241a05║王財主言：大王當知勝日身如來出興於世，成等正
ZW08n0068_p0241a06║覺，於今未久。時王聞已，歡喜無量，即往佛所。
ZW08n0068_p0241a07║到已禮足，退坐一面。爾時如來白毫相中放大光明，
ZW08n0068_p0241a08║名一切世間心燈，普照十方。又以自在神力現身，
ZW08n0068_p0241a09║超出一切世間，以圓滿音普為大眾說陀羅尼，名一
ZW08n0068_p0241a10║切法義離暗燈，佛剎微塵數陀羅尼而為眷屬。彼王
ZW08n0068_p0241a11║聞已，即時獲得大智光明，遂乃出家。未久之間，
ZW08n0068_p0241a12║悉得成就一切法義離暗燈陀羅尼，又得菩薩十神通
ZW08n0068_p0241a13║門，又得無邊辯才門。復以神通遍十方剎諸如來
ZW08n0068_p0241a14║所聽受其法，為大法師演說妙法，隨眾生心而為現
ZW08n0068_p0241a15║身，稱揚如來自在神力。又聞如來初誕生時，能令
ZW08n0068_p0242a01║摩耶一一毛孔皆現如來往昔修行，又諸毛孔皆現如
ZW08n0068_p0242a02║來往昔所住世界。在在生處，摩耶夫人常為佛母。
ZW08n0068_p0242a03║又摩耶夫人言：悉達太子初生之時，盡此世界海所
ZW08n0068_p0242a04║有一切毗盧遮那如來皆入我身，示現誕生。又菩薩
ZW08n0068_p0242a05║將欲下生之時，一一毛孔咸放光明，來入我頂，我
ZW08n0068_p0242a06║身形量雖不逾本，我身爾時量同虛空，悉能容受十
ZW08n0068_p0242a07║方菩薩。爾時菩薩降神入胎，有十方佛剎微塵數菩
ZW08n0068_p0242a08║薩來入我身，於我腹中。或以三千大千世界而為一
ZW08n0068_p0242a09║涉，或以不可說不可說佛剎微塵數世界而為一涉，
ZW08n0068_p0242a10║又念念中十方不可說不可說一切世界諸如來所、菩
ZW08n0068_p0242a11║薩眾會乃至諸天欲見菩薩，來入我身，而我腹中悉
ZW08n0068_p0242a12║能容受，而身不廣大，亦不迫窄。此四天下乃至三
ZW08n0068_p0242a13║千大千世界、百億四天下閻浮提中菩薩受生，我為
ZW08n0068_p0242a14║其母，然我此身本來無二，非一處住，非多處住。
ZW08n0068_p0242a15║如此世界過現未來一切世尊，我自現身而為其母。
ZW08n0068_p0243a01║善男子，此解脫門，非最後身，菩薩神通道眼所能知
ZW08n0068_p0243a02║也。故知一乘之養是為圓滿，是為究竟，是為廣大，
ZW08n0068_p0243a03║是為殊勝。以此為孝，又何以加焉？所謂道：千峰
ZW08n0068_p0243a04║勢到嶽邊止，萬派聲歸海上消。
ZW08n0068_p0243a05║一乘為養妙嚴都，塵剎眾生父母軀。
ZW08n0068_p0243a06║長子全身周沙界，小兒無處不文殊。
ZW08n0068_p0243a07║摩耶生佛原來幻，太子甯親忒煞迂。
ZW08n0068_p0243a08║三世十方相涉入，人牛不見月輪孤。
ZW08n0068_p0243a09║（加持十波羅密真言　歌讚）
ZW08n0068_p0243a10║勸父母成佛儀當演
ZW08n0068_p0243a11║《孝行錄》云：若人以一乘為養者，如來之孝
ZW08n0068_p0243a12║也；以六度為養者，菩薩之孝也；以十二因緣為養
ZW08n0068_p0243a13║者，緣覺之孝也；以四諦為養者，聲聞之孝也；以
ZW08n0068_p0243a14║五戒十善為養者，人天之孝也。人天小果，不出輪
ZW08n0068_p0243a15║迴；緣覺聲聞，未登寶所；權乘菩薩，猶滯化門；
ZW08n0068_p0244a01║圓滿一乘，方為究竟。夫親者身之本，孝者行之宗。
ZW08n0068_p0244a02║天下固莫重於親，聖人無以加於孝。事父母以如來
ZW08n0068_p0244a03║之孝，則其孝至矣；報父母以一乘之養，則其養極
ZW08n0068_p0244a04║矣。故知福焰王太子之父，今無量壽佛是也；威德
ZW08n0068_p0244a05║王太子之父，今寶華如來是也；月光童子之父，當
ZW08n0068_p0244a06║來無等身是也；淨藏淨眼之父，當來娑羅樹王如來
ZW08n0068_p0244a07║是也。我等今日普為父母，自過去一生乃至阿僧祗
ZW08n0068_p0244a08║劫生，自一阿僧祗劫乃至不可說不可說阿僧祗劫，
ZW08n0068_p0244a09║現在未來，亦復如是；又自東方一世界乃至阿僧祗
ZW08n0068_p0244a10║世界，自一阿僧祗世界乃至不可說不可說阿僧祗世
ZW08n0068_p0244a11║界，南西北方，四維上下，亦復如是。盡法界虛空
ZW08n0068_p0244a12║界，於中受生一切父母願於此夕同集道場，頓悟無
ZW08n0068_p0244a13║生，俱成正覺。如彼父母所有男女皆為孝養，各
ZW08n0068_p0244a14║以一乘之孝奉親之後，隨侍二親，亦成正覺。如月
ZW08n0068_p0245a01║光童子當來成佛，名離垢月光、不動、無障礙、大
ZW08n0068_p0245a02║莊嚴；大自在天子當來成佛，名曰大悲。故慈覺云：
ZW08n0068_p0245a03║一切眾生皆父也，一切眾生皆母也，如一父母未成
ZW08n0068_p0245a04║佛者，孝子誓願不成正覺。一切父母成佛俱盡，是
ZW08n0068_p0245a05║時孝子，爾乃成佛。故頌云：父母皆成佛，綿綿法
ZW08n0068_p0245a06║界如。爾時心願足，方乃證無餘。
ZW08n0068_p0245a07║天倫佛性自圓常，今日方知孝道昌。
ZW08n0068_p0245a08║點鐵成金恩愛礦，採花作蜜智悲鄉。
ZW08n0068_p0245a09║已知有父如無等，寧可無兒似月光。
ZW08n0068_p0245a10║自利利他俱滿足，更無一物獻尊堂。
ZW08n0068_p0245a11║大孝釋迦牟尼佛
ZW08n0068_p0245a12║普勸大眾儀當演
ZW08n0068_p0245a13║比丘（某）謹白大眾：古今諸佛如來願輪廣大，孝
ZW08n0068_p0245a14║道昌隆，運父母於妙覺之都，濟群生於一乘之地。
ZW08n0068_p0245a15║方便權施則五乘不等，真實開導則大道無差。如驅
ZW08n0068_p0245a16║三駕而等賜白牛，似會百川而同歸大海。故《辯正
ZW08n0068_p0245a17║論》云：孝感神明，功侔造化。方深則四瀆流淺，
ZW08n0068_p0245a18║比重則五嶽山輕。風雨不能亂其波濤，虛空未足棲
ZW08n0068_p0246a01║其令譽。甚哉，孝之大也！又何以加焉？夫識體輪
ZW08n0068_p0246a02║迴，六趣無非父母；生死變易，三界孰辨冤親？故
ZW08n0068_p0246a03║令出家者捨俗趣真，均庶類於天屬；遺榮即道，等
ZW08n0068_p0246a04║含氣於己親。《大戒經》云：一切男子是我父，一切
ZW08n0068_p0246a05║女子是我母，我於生生世世無不依之受生。君不
ZW08n0068_p0246a06║見，嬰兒引導八萬四千丈夫眾；又不見，女子度脫
ZW08n0068_p0246a07║七十五個迦羅婦。此皆昔日所生父母，由宿願故，
ZW08n0068_p0246a08║還相會遇。更不以三牲為養，但能以一乘為諭。知
ZW08n0068_p0246a09║此者孰不欽向？行此者孰不超昇？所以上來自淺
ZW08n0068_p0246a10║至深以法奉養，謂皈依三寶者，且救父母三途之苦
ZW08n0068_p0246a11║也；五戒十善者，且惠父母人天之樂也；四諦十二
ZW08n0068_p0246a12║緣六度者，且寄父母三乘之位也；一乘法門者，終
ZW08n0068_p0246a13║置父母究竟佛果也。若父母果然成佛，則孝子方可
ZW08n0068_p0246a14║休心，自然天地同根，是非一氣，聖凡平等，彼此
ZW08n0068_p0247a01║圓融。如或未然，切希黽勉行持，莫使翻為讎對。
ZW08n0068_p0247a02║如佛在世時，有一老翁獨與子居，投佛出家，佛即
ZW08n0068_p0247a03║許可。既出家後，共至一村，持缽乞食，迫暮方歸。
ZW08n0068_p0247a04║父老行遲，其子排之，執之不固，仆地而死。時
ZW08n0068_p0247a05║諸比丘具以白佛。佛告眾言：過去世時，父子二
ZW08n0068_p0247a06║人共住一處，時父病極，於時臥處多有蚊蠅，父令
ZW08n0068_p0247a07║兒遮逐其蠅，望得安眠。時兒急遮，蠅亦數來，競
ZW08n0068_p0247a08║至父額，兒即打之，誤殺其父。是故當知彼父彼子，
ZW08n0068_p0247a09║實非故殺，還相受報，一一無差。以此驗之，何冤
ZW08n0068_p0247a10║不報？豈可道彼常為父母，此常為子孫耶？更望眾
ZW08n0068_p0247a11║等始從今日，終至菩提，直須報本奉親，切勿背恩
ZW08n0068_p0247a12║忘義，依佛言教，學佛修行，同歸無上涅槃門，盡
ZW08n0068_p0248a01║泛毗盧華藏海。
ZW08n0068_p0248a02║晝宵聞見好因緣，箭急將身出愛纏。
ZW08n0068_p0248a03║早是四生花報謝，那堪三界火輪旋。
ZW08n0068_p0248a04║法身獨露胞胎外，慧命生成繈褓前。
ZW08n0068_p0248a05║萬劫親恩俱解脫，人間天上月團圓。
ZW08n0068_p0248a06║（加持佛頂尊勝陀羅尼　歌讚　下座）
ZW08n0068_p0248a07║勤修觀想儀當演
ZW08n0068_p0248a08║各發無上菩提心
ZW08n0068_p0248a09║三觀澄明，先要用心見境；萬緣寂照，直須息
ZW08n0068_p0248a10║慮忘言。欲度其親，宜修觀想。按《祭統》云：君
ZW08n0068_p0248a11║子之齋，專致於精明之德也，故散齋七日以定之，
ZW08n0068_p0248a12║致齋三日以齊之。定之之謂齋，齋者精神之致也，
ZW08n0068_p0248a13║然後可以接於神明。又云：致齋於內，散齋於外。
ZW08n0068_p0248a14║齋三日，思其居處，思其笑語，思其致意，思其所
ZW08n0068_p0249a01║所嗜；齋三日，乃見其所為齋者。《梁武懺》云：若
ZW08n0068_p0249a02║人發菩提心，必須起想。先緣所親，念己父母、師
ZW08n0068_p0249a03║長眷屬，又念地獄、餓鬼、畜生、人天等道，有受
ZW08n0068_p0249a04║苦者當云何救？見已起想，應作是念：唯有大心能
ZW08n0068_p0249a05║拔彼苦。若一想成，應作二想，乃至滿一室想，滿
ZW08n0068_p0249a06║一閻浮提想，滿三天下想，如是漸廣，滿十方界：
ZW08n0068_p0249a07║見東方眾生盡是其父，西方眾生盡是其母，南方眾
ZW08n0068_p0249a08║生悉是其兄，北方眾生悉是其弟，下方眾生悉是
ZW08n0068_p0249a09║姊妹，上方眾生悉是師長，其餘四方悉是沙門、婆
ZW08n0068_p0249a10║羅門等。見已作念，若受苦時，自作我想，詣諸人
ZW08n0068_p0249a11║所，調身按摩，誓拔其苦。得解脫已，為其說法，
ZW08n0068_p0249a12║讚佛、讚法、讚僧，作是讚已，心生歡喜，見其受
ZW08n0068_p0250a01║樂，如己無異。比丘（某）謹白大眾：今依二教之說，
ZW08n0068_p0250a02║專為父母親緣作諸觀想，各各專注，更無異緣。然
ZW08n0068_p0250a03║則觀想欲成，必仗諸聖加被；欲求加被，直須總伸
ZW08n0068_p0250a04║讚禮。向下讚禮昔日化導父母者諸佛菩薩，然後修
ZW08n0068_p0250a05║習觀想。各望志誠，同為緣助。
ZW08n0068_p0250a06║讚禮諸佛諸菩薩　（胡跪讚禮）
ZW08n0068_p0250a07║願我速成無上道，猶如一切諸如來。
ZW08n0068_p0250a08║都緣孝子報劬勞，為度慈親無間歇。
ZW08n0068_p0250a09║或為嬰兒明宿願，或因太子演華嚴。
ZW08n0068_p0250a10║或於夢裏現金身，或向空中垂誥語。
ZW08n0068_p0250a11║利慧放光持福焰，宿王說法度莊嚴。
ZW08n0068_p0250a12║已成正覺住東方，願顯報身居極樂。
ZW08n0068_p0250a13║今古互融歸一念，自他相涉遍微塵。
ZW08n0068_p0250a14║我今為報自他親，普願慈悲常攝受。
ZW08n0068_p0250a15║讚禮三世一切諸佛
ZW08n0068_p0251a01║願我速成無上道，猶如大孝釋迦尊。
ZW08n0068_p0251a02║大悲心上報圓功，王體智中明孝行。
ZW08n0068_p0251a03║或樂濟饑能割肉，或因療父喜剜睛。
ZW08n0068_p0251a04║或為太子導慈嚴，或作商人暌母氏。
ZW08n0068_p0251a05║劫劫報恩難可紀，塵塵有舌莫能宣。
ZW08n0068_p0251a06║我今為報自他親，普願慈悲常攝受。
ZW08n0068_p0251a07║讚禮大孝釋迦佛
ZW08n0068_p0251a08║願我速成無上道，猶如大孝釋迦尊。
ZW08n0068_p0251a09║摩耶蒙佛破煙然，淨飯聞經登法忍。
ZW08n0068_p0251a10║暫處天宮並極樂，終圓四智與三身。
ZW08n0068_p0251a11║我今為報自他親，惟願慈悲常攝受。
ZW08n0068_p0251a12║讚禮當來彌勒佛
ZW08n0068_p0251a13║願我速成無上道，猶如彌勒度雙親。
ZW08n0068_p0251a14║儴佉慈父住聲聞，摩越母親除結使。
ZW08n0068_p0251a15║三會度人人普度，一生成佛佛親成。
ZW08n0068_p0252a01║我今為報自他親，惟願慈悲常攝受。
ZW08n0068_p0252a02║讚禮觀世音菩薩
ZW08n0068_p0252a03║願我常修菩薩行，猶如大士聖觀音。
ZW08n0068_p0252a04║憐憫慈父著邪宗，不捨女人申孝行。
ZW08n0068_p0252a05║被難入山雖不告，為親捨臂亦難能。
ZW08n0068_p0252a06║我今為報自他親，惟願慈悲常攝受。
ZW08n0068_p0252a07║讚禮地藏王菩薩
ZW08n0068_p0252a08║願我常修菩薩行，猶如地藏宿因緣。
ZW08n0068_p0252a09║婆羅喜聽鬼王言，光目善操羅漢供。
ZW08n0068_p0252a10║夢裏現身由孝德，空中垂語察哀情。
ZW08n0068_p0252a11║我今為報自他親，惟願慈悲常攝受。
ZW08n0068_p0252a12║讚禮藏眼大菩薩
ZW08n0068_p0252a13║願我常修菩薩行，猶如藏眼孝慈深。
ZW08n0068_p0252a14║委令慈父妙莊嚴，睹見宿王華智佛。
ZW08n0068_p0252a15║兄弟總施神變力，爺娘俱證法華宗。
ZW08n0068_p0252a16║我今為報自他親，惟願慈悲常攝受。
ZW08n0068_p0252a17║讚禮月光大菩薩
ZW08n0068_p0253a01║願我常修菩薩行，猶如童子月光心。
ZW08n0068_p0253a02║父因諍子捨邪宗，母聽法音修大行。
ZW08n0068_p0253a03║見佛是名為至養，發心方稱報元功。
ZW08n0068_p0253a04║我今為報自他親，惟願慈悲常攝受。
ZW08n0068_p0253a05║讚禮自在大菩薩
ZW08n0068_p0253a06║願我常修菩薩行，猶如昔日小嬰兒。
ZW08n0068_p0253a07║六十四億供如來，八萬餘人皆父母。
ZW08n0068_p0253a08║已遇勝觀明宿願，終成佛果度慈親。
ZW08n0068_p0253a09║我今為報自他親，惟願慈悲常攝受。
ZW08n0068_p0253a10║讚禮無垢女菩薩
ZW08n0068_p0253a11║願我常修菩薩行，猶如無垢處胎中。
ZW08n0068_p0253a12║忽從右脅誕生來，便發大心思救母。
ZW08n0068_p0253a13║轉女成男求解脫，出家離俗即超騰。
ZW08n0068_p0253a14║我今為報自他親，惟願慈悲常攝受。
ZW08n0068_p0253a15║讚禮目連阿羅漢
ZW08n0068_p0254a01║願我常修菩薩行，猶如尊者目犍連。
ZW08n0068_p0254a02║此生始獲六神通，是處遍觀三惡趣。
ZW08n0068_p0254a03║缽飯雖甜難拯濟，盂蘭有力可擠持。
ZW08n0068_p0254a04║我今為報自他親，惟願慈悲常攝受。
ZW08n0068_p0254a05║讚禮海會眾聖賢
ZW08n0068_p0254a06║願我常修菩薩行，猶如法界報恩人。
ZW08n0068_p0254a07║或修四諦與三空，或造一乘並十地。
ZW08n0068_p0254a08║普度雙親皆解脫，總令真俗悉圓融。
ZW08n0068_p0254a09║我今為報自他親，惟願慈悲常攝受。
ZW08n0068_p0254a10║讚禮海會佛菩薩
ZW08n0068_p0254a11║（舉）觀想父母求解脫　（四聲）
ZW08n0068_p0254a12║伏地作觀
ZW08n0068_p0254a13║諸佛子等觀想、志心聽，我今欲說道場殊勝事，
ZW08n0068_p0254a14║各各思惟，令心眼見。想道場地忽然廣博，與法界、
ZW08n0068_p0254a15║虛空界等，無量眾寶間錯莊嚴，一切寶網彌覆其上；
ZW08n0068_p0254a16║又當想念釋迦如來於淨身中現五趣身，所謂地獄、
ZW08n0068_p0255a01║餓鬼、畜生、人、天，一一趣中現八千種形類，皆
ZW08n0068_p0255a02║是如來昔日父母；又想十方如來各各說法，化導父
ZW08n0068_p0255a03║母至一乘道；又想世間一切男子是我父，一切女人是
ZW08n0068_p0255a04║我母，我於生生世世無不依之受生；又想一切父母
ZW08n0068_p0255a05║常隨逐我，願欲見佛，度脫生死；又想自身不離此
ZW08n0068_p0255a06║處，分身十方往父母所，承順供養，勸發大心；又
ZW08n0068_p0255a07║想一切父母咸受我化，即發大心修大乘行，求佛菩
ZW08n0068_p0255a08║薩無有退轉。
ZW08n0068_p0255a09║五趣中父母便解脫
ZW08n0068_p0255a10║重伸觀想
ZW08n0068_p0255a11║諸佛子等重伸觀想：無量劫來一切父母有修戒
ZW08n0068_p0255a12║者，戀著三界者，我當為說三界無安，猶如火宅，
ZW08n0068_p0255a13║眾苦充滿，甚可怖畏。又當想念有修四諦已住阿羅
ZW08n0068_p0255a14║漢位者，為說羊車；有修十二因緣已住辟支迦位者，
ZW08n0068_p0255a15║為說鹿車；有修六度已住菩薩乘者，為說牛車。此
ZW08n0068_p0255a16║三車者，即喻三乘。然此三乘，是一乘方便故，如
ZW08n0068_p0256a01║來虛指故，有名無體故，諸子不得故。又想三乘之
ZW08n0068_p0256a02║人聞我說已，即捨權乘，趣一乘道。又想諸佛如來
ZW08n0068_p0256a03║見是事已，同共讚言：善哉，善哉！善男子，若能
ZW08n0068_p0256a04║行此者，即住三世諸佛家故。何以故？此一乘道法
ZW08n0068_p0256a05║如是故。
ZW08n0068_p0256a06║三乘中父母早回心　（三聲）
ZW08n0068_p0256a07║三回作觀
ZW08n0068_p0256a08║諸佛子等重伸觀想：我等父母聞佛讚嘆故，承
ZW08n0068_p0256a09║佛神力故，自善根力故，即能知一切法，即心自性
ZW08n0068_p0256a10║睹見法界，無所障礙，能以一身作無量身，身剎互
ZW08n0068_p0256a11║融，重重示現，與諸如來體性平等，功德亦等。何
ZW08n0068_p0256a12║以故？稱法界修，稱法界證，只在剎那成正覺故。
ZW08n0068_p0256a13║（舉）一乘中父母成正覺　（四聲）
ZW08n0068_p0256a14║（加持發菩提心真言　心月圓滿真言）
ZW08n0068_p0256a15║（行香　投詞　宣疏）
ZW08n0068_p0256a16║禮別聖賢
ZW08n0068_p0256a17║恃怙深恩，如來尚酬於累劫；香燈妙供，佛子
ZW08n0068_p0257a01║欽奉於終宵。上荷諸佛垂慈放光入會，復蒙梵天護
ZW08n0068_p0257a02║念合掌趍筵。堅一念之真誠，聽三時之妙法。豎宗
ZW08n0068_p0257a03║則高峰岌岌，立教則巨海汪汪。儒釋兼濟則簇錦攢
ZW08n0068_p0257a04║花，真俗混融則鳴珂珮玉。恩愛網從今墮壞，悲智
ZW08n0068_p0257a05║海正好優遊。非但薰習今生父母之道心，亦可報
ZW08n0068_p0257a06║答多生父母之恩德。直得待渠成佛後，卻須還我未
ZW08n0068_p0257a07║生前。方信此齋，不為虛設。子夜金鍾欲扣，梵
ZW08n0068_p0257a08║唄頻催，倏驚長夜漫漫，將啟大明杲杲。真淨界
ZW08n0068_p0257a09║中本自無來無去，凡常情上不妨有送有迎，寶車
ZW08n0068_p0258a01║輅軋軋而將上重霄，獅子座巍巍而復歸淨土，伏願
ZW08n0068_p0258a02║大眾人人知本，念念報恩，常居不散之道場，始是
ZW08n0068_p0258a03║榮親之孝子。今當禮別，各望精勤。眾等志誠，禮
ZW08n0068_p0258a04║別賢聖。　（法鼓三鍾）
ZW08n0068_p0258a05║誠心禮別上來所請，此法會中
ZW08n0068_p0258a06║清淨法身毗盧遮那佛
ZW08n0068_p0258a07║圓滿報身盧舍那佛
ZW08n0068_p0258a08║三類化身釋迦文佛
ZW08n0068_p0258a09║伏願來時降福，去後留恩。望聖慈悲，乞歸蓮界，
ZW08n0068_p0258a10║惟願慈悲還本土。
ZW08n0068_p0258a11║誠心禮別上來所請，此法會中，大慈大悲
ZW08n0068_p0258a12║成利慧佛
ZW08n0068_p0258a13║勝日身佛
ZW08n0068_p0258a14║勝觀佛
ZW08n0068_p0259a01║伏願來前降福。　（同前）
ZW08n0068_p0259a02║誠心禮別上來所請，此法會中，大慈大悲
ZW08n0068_p0259a03║雲雷音宿王華智佛
ZW08n0068_p0259a04║覺華定自在王佛
ZW08n0068_p0259a05║清淨蓮華目佛
ZW08n0068_p0259a06║伏願……
ZW08n0068_p0259a07║誠心禮別上來所請，此法會中，大慈大悲
ZW08n0068_p0259a08║無量壽佛
ZW08n0068_p0259a09║彌勒佛
ZW08n0068_p0259a10║寶華佛
ZW08n0068_p0259a11║十方三世一切諸佛
ZW08n0068_p0259a12║伏願……
ZW08n0068_p0259a13║誠心禮別上來所請，此法會中，大慈大悲
ZW08n0068_p0259a14║文殊普賢菩薩
ZW08n0068_p0259a15║觀音勢至菩薩
ZW08n0068_p0259a16║藥王藥上菩薩
ZW08n0068_p0259a17║地藏菩薩
ZW08n0068_p0259a18║無垢光女菩薩
ZW08n0068_p0259a19║伏願……
ZW08n0068_p0259a20║誠心禮別上來所請，此法會中，大慈大悲
ZW08n0068_p0259a21║月光童子菩薩
ZW08n0068_p0260a01║大自在天子菩薩
ZW08n0068_p0260a02║迦葉菩薩
ZW08n0068_p0260a03║日光童子菩薩
ZW08n0068_p0260a04║諸大菩薩摩訶薩
ZW08n0068_p0260a05║伏願……
ZW08n0068_p0260a06║誠心禮別上來所請，此法會中，大慈大悲
ZW08n0068_p0260a07║阿難目連二尊者
ZW08n0068_p0260a08║辟支迦阿羅漢眾
ZW08n0068_p0260a09║伏願……
ZW08n0068_p0260a10║誠心禮別上來所請，此法會中，開壇應供
ZW08n0068_p0260a11║賓頭盧大德尊者
ZW08n0068_p0260a12║圭峰禪師
ZW08n0068_p0260a13║慈覺禪師
ZW08n0068_p0260a14║明教大師
ZW08n0068_p0260a15║遍法界中報恩海會一切賢聖
ZW08n0068_p0260a16║伏願來時降福……
ZW08n0068_p0260a17║法筵將散，能事雲終，誠心拜別上方上界上元
ZW08n0068_p0260a18║天官、天府部眾，珍乃拜辭，各還天界；中方中界
ZW08n0068_p0261a01║中元地官、地府部眾，珍乃拜辭，各還地界；下方
ZW08n0068_p0261a02║下界下元水官、水府部眾，珍乃拜辭，各還水界。
ZW08n0068_p0261a03║一心拜別諸廟祀典，諸廟靈聰，家奉香火，福德正
ZW08n0068_p0261a04║神，司命土地，禁忌龍神，虛空過往糾察善神，傳
ZW08n0068_p0261a05║奏功曹，見聞真宰，繞舍支幹，禁忌神祗，是日見
ZW08n0068_p0261a06║聞隨喜一切賢聖，伏願各還雲馭，大佈慈光，俾施
ZW08n0068_p0261a07║主願力以周諧，降福留恩於此宅。諷誦真言，以伸
ZW08n0068_p0261a08║拜別。
ZW08n0068_p0261a09║（加持奉送聖賢真言　發遣鬼神真言）
ZW08n0068_p0261a10║
ZW08n0068_p0261a11║
ZW08n0068_p0261a12║如來廣孝十種報恩道場儀文卷下終