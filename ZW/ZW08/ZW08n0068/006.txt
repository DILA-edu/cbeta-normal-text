ZW08n0068_p0262a01║
ZW08n0068_p0262a02║如來廣孝十種報恩道場三時提綱
ZW08n0068_p0262a03║
ZW08n0068_p0262a04║人天同聽梵音聲　梵音聲菩薩摩訶薩　（各三聲）
ZW08n0068_p0262a05║梵音初震一聲雷，無限人天眼豁開。
ZW08n0068_p0262a06║怪得香風拂庭戶，龍天圍遶世尊來。
ZW08n0068_p0262a07║伏聞詞句輕清，初傳於鷲嶺；梵音雅唱，得自
ZW08n0068_p0262a08║於漁山。阿難陀首唱於竺乾，陳思王終和於華夏。
ZW08n0068_p0262a09║古今同詠，凡聖交參。斯可以接物導迷，斯可以契
ZW08n0068_p0262a10║凡達聖。爰將法句，演唱梵音。面位仁師，云何請
ZW08n0068_p0262a11║舉？
ZW08n0068_p0262a12║云何於此經，究竟到彼岸。
ZW08n0068_p0262a13║願佛開微密，廣為眾生說。
ZW08n0068_p0262a14║上來梵音雅唱，出生正音。不向二乘，不向三
ZW08n0068_p0262a15║有。回因向果，回事向理，回向無上佛果菩提。伏
ZW08n0068_p0262a16║願群生息妄，眾聖垂慈。內行則妙用常存，外護則
ZW08n0068_p0262a17║靈明永固。天地正觀，日月昭輝。民歌太古之風，
ZW08n0068_p0262a18║化啟不言之道。三寶常住，萬善流通。常明覺照之
ZW08n0068_p0262a19║心，盡出樊籠之表。四恩總報，三有均資。法界含
ZW08n0068_p0263a01║情，同圓種智。
ZW08n0068_p0263a02║（普念）摩訶般若波羅蜜
ZW08n0068_p0263a03║南無《大方便佛報恩經》　大孝釋迦牟尼佛
ZW08n0068_p0263a04║壇前教誡儀當演
ZW08n0068_p0263a05║黃面瞿曇老古錐，始從兜率降王幃。
ZW08n0068_p0263a06║撑天柱地開爐韝，鍛煉人天是與非。
ZW08n0068_p0263a07║比丘（某）稽首和南，謹白清淨大眾：今此孝順設
ZW08n0068_p0263a08║供拔苦報恩道場幾晝霄中，兩案陞猊，壇前教誡。
ZW08n0068_p0263a09║恭聞釋迦演教，思覺著儀，開眾生行孝之門，行如
ZW08n0068_p0263a10║來出世之理。出髓療父，割肉養親，躬自舁棺，說
ZW08n0068_p0263a11║法化世，勸令孝順設供拔苦酬恩，報答劬勞，良可
ZW08n0068_p0263a12║哀憫。今乃道場初闡，法席宏開，敷演教科，奉行
ZW08n0068_p0263a13║法事。先伸教誡，然後行持。掌壇法師，一一布露。
ZW08n0068_p0263a14║　（儀至）密垂加護
ZW08n0068_p0264a01║（加持啟白諸聖真言）
ZW08n0068_p0264a02║道場大義儀當演
ZW08n0068_p0264a03║世尊說法報雙親，從起舁棺放光明。
ZW08n0068_p0264a04║阿難問言行孝道，廣開方便化群生。
ZW08n0068_p0264a05║大意初演，啟迪由深。
ZW08n0068_p0264a06║天地生人原以恩，人有父母兩稱尊。
ZW08n0068_p0264a07║割肉代醫酬罔極，出棺說法啟晨昏。
ZW08n0068_p0264a08║無身誰作三才主？有孝方開百行門。
ZW08n0068_p0264a09║奉勸世人須自醒，釋宗儒訓古今存。
ZW08n0068_p0264a10║大孝釋迦牟尼佛
ZW08n0068_p0264a11║道場所祖儀當演　《大方便佛報恩經》
ZW08n0068_p0264a12║道場所祖叩宗門，儒釋兼全不可論。
ZW08n0068_p0264a13║法匠宗門明道眼，二彰孝行理尤存。
ZW08n0068_p0264a14║仁師提唱，大眾樂聞。
ZW08n0068_p0264a15║報恩海會佛菩薩
ZW08n0068_p0264a16║孝子首重是彜倫，孝有所祖規範真。
ZW08n0068_p0264a17║昊天廣大恩難報，藏教分明語最親。
ZW08n0068_p0264a18║侍讀歐陽皆奉旨，圭峰慈覺再來人。
ZW08n0068_p0264a19║留將錄論非胸臆，知恩劬勞福自申。
ZW08n0068_p0264a20║道場儀式當宣演
ZW08n0068_p0264a21║道場儀式孝雙全，禮佛投誠懺罪愆。
ZW08n0068_p0265a01║目擊道存當觀想，澄心止水慕親緣。
ZW08n0068_p0265a02║洪儀軌范，請師敷宣。
ZW08n0068_p0265a03║各發恭敬志誠心
ZW08n0068_p0265a04║從來儀式有規程，須以三時作證盟。
ZW08n0068_p0265a05║欲知出世並入世，更揣單行與雙行。
ZW08n0068_p0265a06║作觀謹嚴思濟渡，誦經心口要真誠。
ZW08n0068_p0265a07║放生未了財施去，難報高堂顧復情。
ZW08n0068_p0265a08║道場功德儀當演　《大方便佛報恩經》
ZW08n0068_p0265a09║道場功德阿難言，父畫左邊母右邊。
ZW08n0068_p0265a10║晝夜六時聞大法，薰成種智孝心堅。
ZW08n0068_p0265a11║其中行相，師乃敷宣。
ZW08n0068_p0265a12║過現父母佛菩薩
ZW08n0068_p0265a13║道場左右把香焚，兩向從來各有分。
ZW08n0068_p0265a14║五趣四邊情更切，老聃孔子告猶勤。
ZW08n0068_p0265a15║聖凡合處忘人我，名姓陳來檢疏文。
ZW08n0068_p0265a16║安置為何知不二？如來聖訓總難聞。
ZW08n0068_p0265a17║道場合用儀當演
ZW08n0068_p0265a18║道場合用總包羅，種種行持事相多。
ZW08n0068_p0266a01║女子裸形遭業火，縱饒衣妙被如何？
ZW08n0068_p0266a02║掌壇宗主，請講玄科。
ZW08n0068_p0266a03║薰沐投誠建法壇，婉如在世日承歡。
ZW08n0068_p0266a04║放生以數佛有訓，布施將錢人所難。
ZW08n0068_p0266a05║須信懸幡亡脫化，不然衣擲火催殘。
ZW08n0068_p0266a06║兒孫若把慳來破，過去親心永得安。
ZW08n0068_p0266a07║道場警策儀當演
ZW08n0068_p0266a08║道場警策佛流傳，逆殺闍王謝罪愆。
ZW08n0068_p0266a09║三業端莊興大法，發心勇猛孝心專。
ZW08n0068_p0266a10║仁師敷宣，大眾默然。
ZW08n0068_p0266a11║報恩德菩薩摩訶薩
ZW08n0068_p0266a12║警策原從一念生，香燈掩映法壇清。
ZW08n0068_p0266a13║欽尊三寶神偏凜，悖逆雙親報不輕。
ZW08n0068_p0266a14║闍世悔心消積苦，圭峰誡語釋無明。
ZW08n0068_p0267a01║會須猛勇為佛事，福祿來臨萬事亨。
ZW08n0068_p0267a02║道場勸勉儀當演　《大方便佛報恩經》
ZW08n0068_p0267a03║道場勸勉敘其中，鼎足三分善不同。
ZW08n0068_p0267a04║道德中庸存性命，深恩十種佛流通。
ZW08n0068_p0267a05║宗師慈憫，請解玄宗。
ZW08n0068_p0267a06║大孝釋迦牟尼佛
ZW08n0068_p0267a07║欲垂勸勉仗諸天，為想高堂結佛緣。
ZW08n0068_p0267a08║三老化身皆助釋，一乘妙理定宗禪。
ZW08n0068_p0267a09║指迷始破眾生惑，篤孝當為明教先。
ZW08n0068_p0267a10║遵奉大師應有戒，是非消卻道場圓。
ZW08n0068_p0267a11║（加持香水灑淨真言　（至）淨十方世界真言）
ZW08n0068_p0267a12║表揚咒水儀當演
ZW08n0068_p0267a13║咒功甚大，化熱惱而作清涼；
ZW08n0068_p0267a14║善力無邊，捨塵勞而登解脫。
ZW08n0068_p0267a15║請師宣揚，普及見聞。
ZW08n0068_p0267a16║報恩勝會啟壇場，密咒醍醐甘露漿。
ZW08n0068_p0267a17║安息飛煙雲霧捲，蘭膏發焰慧燈光。
ZW08n0068_p0267a18║緇流濟濟皆精潔，賢聖巍巍盡讚揚。
ZW08n0068_p0268a01║法雨滿空甘露灑，道場何處不清涼？
ZW08n0068_p0268a02║南無無垢淨光佛
ZW08n0068_p0268a03║（加持淨衣真言　誦大悲咒）
ZW08n0068_p0268a04║（加持一切如來淨身口意真言　誦六部咒）
ZW08n0068_p0268a05║（加持甘露水真言　誦大明咒經）
ZW08n0068_p0268a06║（誦灑地水真言　誦諸部因緣）
ZW08n0068_p0268a07║聞經佛子罪消滅
ZW08n0068_p0268a08║仰啟真空無相教，梵音不譯頗難思。
ZW08n0068_p0268a09║昔因三藏往西天，遂感觀音親教授。
ZW08n0068_p0268a10║誦念除危並滅罪，聽聞獲福與延齡。
ZW08n0068_p0268a11║咸希不退菩提心，庶令善根速成就。
ZW08n0068_p0268a12║（加持誦梵語心經陀羅尼）
ZW08n0068_p0268a13║歌讚
ZW08n0068_p0268a14║一缽寒泉，蠲除熱惱，功勳莫可量。注想曹溪
ZW08n0068_p0268a15║水，別來幾度春光。凝然湛寂，灌清淨醍醐甘露漿。
ZW08n0068_p0268a16║霏法雨，楊枝灑處，遍滿壇場。
ZW08n0068_p0268a17║普願霑濡，使含情俱蒙出苦鄉。餓殍焦面，了
ZW08n0068_p0269a01║悟自性真常。今法會，仗密語伽陀咒讚揚。周沙界，
ZW08n0068_p0269a02║無人無我，盡獲清涼。
ZW08n0068_p0269a03║回向無上佛菩提
ZW08n0068_p0269a04║恭聞佛心無礙，伽陀開甘露之門；咒力所加，
ZW08n0068_p0269a05║屋宅化琉璃之色。伏願諸佛菩薩以慈悲力，滿一切
ZW08n0068_p0269a06║心，鑒懇禱於周旋，回威光於傾刻。金鈴一振，薝
ZW08n0068_p0269a07║蔔之香徐來；寶篆騰空，樓閣之慈雲大佈。革此穢
ZW08n0068_p0269a08║土，速成淨邦。器用變七寶之珍，服飾等六銖之妙。
ZW08n0068_p0269a09║一聞密語，俱發上心。業火熾者即獲清涼，障垢重
ZW08n0068_p0269a10║者俱蒙蕩滌。前趍人天之勝果，後超圓頓之上乘。
ZW08n0068_p0269a11║宜憑檀信之所求，圓滿道場之勝事。再勞清眾結增
ZW08n0068_p0269a12║上緣，請十方三世一切佛、一切菩薩摩訶薩、摩訶
ZW08n0068_p0269a13║般若波羅蜜。　（止）
ZW08n0068_p0269a14║第一時開科開壇請佛　（舉偈　炷香）
ZW08n0068_p0269a15║《大方便佛報恩經》　各發恭敬志誠心
ZW08n0068_p0269a16║參禮大孝釋迦佛　（各三聲）
ZW08n0068_p0269a17║報恩會啟（某）筵開，領眾登壇，參禮三寶。
ZW08n0068_p0269a18║皈依靈山教主，雪嶺能仁。唵（引）。薩哩嚩。釋迦
ZW08n0068_p0269a19║佛，皇宮內院，因向四門遊，生老病死苦。雪山修
ZW08n0068_p0269a20║六載，餐麻麥，日充饑，證金軀，我佛金身丈六。
ZW08n0068_p0270a01║若人皈依佛，消災障，增福壽，永不墮地獄道。
ZW08n0068_p0270a02║皈依常住十方佛
ZW08n0068_p0270a03║皈依龍宮海藏，七佛真經。戶（引）唵。達哩摩。三
ZW08n0068_p0270a04║乘法，我佛說下。貝葉與靈文，波羅蜜多。海藏般
ZW08n0068_p0270a05║若經，慈悲懺，妙法華，最堪誇，法寶功能無價。
ZW08n0068_p0270a06║若人皈依法，消災障，增福壽，永不墮餓鬼道。
ZW08n0068_p0270a07║皈依常住十方法
ZW08n0068_p0270a08║皈依天台方廣，南嶽高僧。戶（引）唵。僧伽南。六
ZW08n0068_p0270a09║和僧，一切賢聖。羅漢與辟支，具方袍圓頂。每日
ZW08n0068_p0270a10║伽藍院，安禪定，誦真經，有功能，感得鬼神恭敬。
ZW08n0068_p0270a11║若人皈依僧，消災障，增福壽，永不墮傍生道。
ZW08n0068_p0270a12║皈依常住十方僧
ZW08n0068_p0270a13║報恩海會佛菩薩
ZW08n0068_p0270a14║報恩會啟（某）筵開，領眾登壇，開演第一時豎宗立
ZW08n0068_p0270a15║教法事。開壇請佛一段洪文，掌壇布露。
ZW08n0068_p0270a16║大眾志誠心，同誦三寶偈：
ZW08n0068_p0270a17║法身報身及化身，經律論藏甚深文。
ZW08n0068_p0270a18║開迷化導阿羅漢，參禮南無佛法僧。
ZW08n0068_p0270a19║（誦三寶咒　入儀）
ZW08n0068_p0270a20║眾等各運志誠，一心頭面敬禮
ZW08n0068_p0270a21║波羅蜜滿足，淨性覺智慧，
ZW08n0068_p0271a01║勝心得成就，故號名為佛。
ZW08n0068_p0271a02║過現未來常住佛寶
ZW08n0068_p0271a03║願共諸眾生，一心頭面禮。
ZW08n0068_p0271a04║眾等各運志誠，一心頭面敬禮
ZW08n0068_p0271a05║無染性清淨，永離於世間，
ZW08n0068_p0271a06║不觀世五陰，常住名為法。
ZW08n0068_p0271a07║過現未來常住法寶
ZW08n0068_p0271a08║願共諸眾生，一心頭面禮。
ZW08n0068_p0271a09║眾等各運志誠，一心頭面敬禮
ZW08n0068_p0271a10║身心常無為，遠離四種食，
ZW08n0068_p0271a11║為世良福田，故稱和合僧。
ZW08n0068_p0271a12║過現未來常住僧寶
ZW08n0068_p0271a13║願共諸眾生，一心頭面禮。
ZW08n0068_p0271a14║（投疏　加持讚嘆三寶滅罪真言）
ZW08n0068_p0271a15║開壇門部陀羅尼　（三聲）
ZW08n0068_p0271a16║法不孤起，仗境方生。法隨法行，建立法幢。
ZW08n0068_p0271a17║法幢既立，必有因由。今此道場，寧無由致？先當
ZW08n0068_p0271a18║入壇，清淨三業；焚香灑淨，淨壇結界；散花行道，
ZW08n0068_p0271a19║以為佛事。三業論文，法師布露。
ZW08n0068_p0271a20║身口意業本來同，一念纔迷失本宗。
ZW08n0068_p0271a21║喝散漫天雲霧捲，一輪杲日照當空。
ZW08n0068_p0272a01║除蓋障菩薩
ZW08n0068_p0272a02║（淨三業真言）
ZW08n0068_p0272a03║三業六根悉清淨
ZW08n0068_p0272a04║報親恩，甚奇哉，本來心地豁然開。
ZW08n0068_p0272a05║旃檀牛首無價寶，儘是能仁藏裏來。
ZW08n0068_p0272a06║焚香論文，法師弘開。
ZW08n0068_p0272a07║五分法身真妙香，人人具足露堂堂。
ZW08n0068_p0272a08║無根樹下親拈出，供養如來大法王。
ZW08n0068_p0272a09║香供養菩薩
ZW08n0068_p0272a10║（焚香真言）
ZW08n0068_p0272a11║香嚴童子大菩薩
ZW08n0068_p0272a12║老瞿曇，報親恩，自然清淨絕纖塵。
ZW08n0068_p0272a13║更將一滴曹溪水，洗淨天邊孤月輪。
ZW08n0068_p0272a14║灑淨論文，法師宣陳。
ZW08n0068_p0272a15║八功德水自天真，善洗眾生業垢塵。
ZW08n0068_p0272a16║流入毗盧華藏界，個中無處不超倫。
ZW08n0068_p0272a17║清淨慧菩薩
ZW08n0068_p0272a18║（灑淨真言）
ZW08n0068_p0272a19║壇場內外悉清淨
ZW08n0068_p0272a20║證覺位，住靈山，自來非小亦非寬。
ZW08n0068_p0272a21║拈開臨濟正宗眼，提起眉毛仔細看。
ZW08n0068_p0272a22║淨壇論文，法師敷宣。
ZW08n0068_p0272a23║聚沙成塔亘青天，舉止分明在目前。
ZW08n0068_p0273a01║法界道場今潔滌，自然湧出一枝蓮。
ZW08n0068_p0273a02║淨壇場菩薩
ZW08n0068_p0273a03║（淨壇真言）
ZW08n0068_p0273a04║雪山童子大菩薩
ZW08n0068_p0273a05║無我相，念念空，妙色圓明逐處同。
ZW08n0068_p0273a06║劫火洞然毛未盡，青山依舊白雲中。
ZW08n0068_p0273a07║結界論文，法師流通。
ZW08n0068_p0273a08║荊棘林中業火生，經由大地任縱橫。
ZW08n0068_p0273a09║金剛結出摩訶力，直向如來行處行。
ZW08n0068_p0273a10║尊勝幢菩薩
ZW08n0068_p0273a11║（結界真言）
ZW08n0068_p0273a12║結大界菩薩
ZW08n0068_p0273a13║釋迦佛，舉花時，金色頭陀笑展眉。
ZW08n0068_p0273a14║堪嘆靈山百萬眾，香風撲面有誰知？
ZW08n0068_p0273a15║散花論文，法師拈提。
ZW08n0068_p0273a16║一花五葉祖師傳，淺白深紅有萬般。
ZW08n0068_p0273a17║晏座岩前無法說，紛紛墜落紫雲端。
ZW08n0068_p0273a18║花供養菩薩
ZW08n0068_p0273a19║（散花真言　行道真言）
ZW08n0068_p0273a20║入壇作梵
ZW08n0068_p0273a21║如來妙色身　（云云）　　如來色無盡　（云云）
ZW08n0068_p0273a22║　　如來智慧燈　（云云）
ZW08n0068_p0274a01║願共諸眾生，一心頭面禮。　（入儀）
ZW08n0068_p0274a02║（加持警覺如來真言）
ZW08n0068_p0274a03║歌讚
ZW08n0068_p0274a04║已滅瞿曇，未生彌勒，像季法弱魔強。迷頭認影，
ZW08n0068_p0274a05║終日只顛狂。鬥爭人我堅固，毀正法，違背爺娘。
ZW08n0068_p0274a06║華報現，三災八難，苦海絕津梁。
ZW08n0068_p0274a07║我師龜鑒，報恩設供，火急迴光，圭峰、明教、慈
ZW08n0068_p0274a08║覺為提綱。世、出世間行孝，思罔極，正好承當。
ZW08n0068_p0274a09║斯法會，難遭難遇，信手炷心香。
ZW08n0068_p0274a10║南無大孝釋迦牟尼佛
ZW08n0068_p0274a11║大眾志誠心，同嘆讚佛偈：
ZW08n0068_p0274a12║稽首三界主，大孝釋迦尊。
ZW08n0068_p0274a13║累劫報親恩，積因成正覺。
ZW08n0068_p0274a14║將永錫眾類，應請演斯經。
ZW08n0068_p0274a15║欲使報恩人，咸能酬罔極。
ZW08n0068_p0274a16║（宣疏、禮請照儀）
ZW08n0068_p0274a17║召集神祗
ZW08n0068_p0274a18║南無越三界菩薩　（入儀）
ZW08n0068_p0274a19║大眾志誠心，同誦灌沐偈：
ZW08n0068_p0274a20║我今灌沐諸如來，淨智莊嚴功德聚。
ZW08n0068_p0274a21║願五濁眾今離垢，同證如來淨法身。
ZW08n0068_p0274a22║淨身器菩薩摩訶薩
ZW08n0068_p0275a01║（加持灌頂清淨真言　（至）施無畏真言）
ZW08n0068_p0275a02║獻五養供　（止）
ZW08n0068_p0275a03║第一時陞座
ZW08n0068_p0275a04║（加持四十二字母真言）
ZW08n0068_p0275a05║歌讚
ZW08n0068_p0275a06║秘密伽陀，如雲似海，難思難議。最要無他事，
ZW08n0068_p0275a07║世尊金口親宣示，四十二字母，須詳細。有頓教，
ZW08n0068_p0275a08║華嚴廣大，一一明宗旨。自善財童子親參禮，曾為
ZW08n0068_p0275a09║舉揚奧義。法界之中，罪垢多除洗。陀羅尼藏無邊
ZW08n0068_p0275a10║際，濫觴爰從慈氏。信至道，人間天上，渴仰生歡
ZW08n0068_p0275a11║喜。
ZW08n0068_p0275a12║南無《大方便佛報恩經》　大孝釋迦牟尼佛
ZW08n0068_p0275a13║豎宗立教儀當演　《大方便佛報恩經》
ZW08n0068_p0275a14║比丘（某）稽首和南，謹白清淨大眾：今此道場初
ZW08n0068_p0275a15║登寶座，會集人天，開百行之孝門，演三時之大法。
ZW08n0068_p0276a01║豎宗則高峰岌岌，立教則巨海汪汪。儒釋兼濟則簇
ZW08n0068_p0276a02║錦攢花，真俗混融則鳴珂玉佩。恩愛網從今墮壞，
ZW08n0068_p0276a03║悲智海正好優遊。立教洪文，掌壇布露。
ZW08n0068_p0276a04║大孝瞿曇道最尊，都緣累劫報親恩。
ZW08n0068_p0276a05║三牲日奉非真養，萬德身嚴乃本根。
ZW08n0068_p0276a06║返拜不妨驚梵釋，初行已解指乾坤。
ZW08n0068_p0276a07║堪嘆我輩相違悖，虛負劬勞血一盆。
ZW08n0068_p0276a08║儒釋以孝為宗儀當演　《大方便佛報恩經》
ZW08n0068_p0276a09║如來設教孝為宗，理孝形容事亦同。置塞普之
ZW08n0068_p0276a10║橫四海，一如慈覺古途通。法師慈愍，廣布慈風。
ZW08n0068_p0276a11║　（儀至）即其善也
ZW08n0068_p0276a12║我聞佛語孝為宗，孝行原來佛行同。
ZW08n0068_p0277a01║內蘊佛心遵雅訓，外行孝行紹宗風。
ZW08n0068_p0277a02║母胎集會真身露，父臆捫摸妄業空。
ZW08n0068_p0277a03║多少知恩菩薩子，古今盡入此門中。
ZW08n0068_p0277a04║大孝釋迦佛
ZW08n0068_p0277a05║（加持大獻藥真言）
ZW08n0068_p0277a06║歌讚
ZW08n0068_p0277a07║宗為酬恩，教由知本，先須立教提宗。乃知宗教，
ZW08n0068_p0277a08║興建豈無蹤？我佛堪稱大孝，垂千古，孰敢追蹤？
ZW08n0068_p0277a09║嵩明教，後來著論，行相頗雍容。
ZW08n0068_p0277a10║孝能先百行，為宗為本，儒釋相通。生成養育，何
ZW08n0068_p0277a11║以報圓功？三藏無逃於此，神明與天地欽崇。佛菩
ZW08n0068_p0277a12║薩奇功勝行，盡出此門中。
ZW08n0068_p0277a13║敘明孝行所因儀當演　《大方便佛報恩經》
ZW08n0068_p0277a14║乞食親嘗試苦甜，阿難歡喜讚奇言。
ZW08n0068_p0277a15║梵志邪師將佛毀，現身五趣遍三千。
ZW08n0068_p0278a01║仁師提唱，大繫法船。
ZW08n0068_p0278a02║如來孝行有何因？一一如經為指陳。
ZW08n0068_p0278a03║喜見婆羅供母氏，空驚梵志毀能仁。
ZW08n0068_p0278a04║后薨王哭情雖隔，光遶蓮花道最親。
ZW08n0068_p0278a05║若論我師非孝敬，誰於五趣現多身？
ZW08n0068_p0278a06║敘正明宿世苦行因緣儀當演　（經題）
ZW08n0068_p0278a07║剜睛出體報如何？感得旃檀窣堵波。
ZW08n0068_p0278a08║剪羽慈烏娘餓死，採花鸚鵡過新羅。
ZW08n0068_p0278a09║雖然如是，必竟如何？
ZW08n0068_p0278a10║正明苦行報恩時，諦聽令人重愴悽。
ZW08n0068_p0278a11║割肉闍提原是我，捨身忍辱更求誰？
ZW08n0068_p0278a12║剪翎竟免西天鳥，脫網曾為鸚鵡兒。
ZW08n0068_p0279a01║淨飯摩耶今日看，方知有子大慈悲。
ZW08n0068_p0279a02║大孝釋迦佛
ZW08n0068_p0279a03║（加持誦佛頂身印真言　（至）毗盧無見頂相真言）
ZW08n0068_p0279a04║歌讚
ZW08n0068_p0279a05║人豈無非？佛猶遭毀，咄哉梵志狂生。婆羅負
ZW08n0068_p0279a06║母，乞食不勝情。卻道瞿曇違背，辭王位，半夜逾
ZW08n0068_p0279a07║城。佛聞了，身光七遶，曠劫事分明。
ZW08n0068_p0279a08║我佛慈忍力，難行苦行，為報雙親。剜睛割肉，
ZW08n0068_p0279a09║喜捨表無瞋。況乃曾為鸚鵡，盲父母，情愛過人。
ZW08n0068_p0279a10║諸佛子，當思養育，圖報耐艱辛。
ZW08n0068_p0279a11║敘返生慰勞儀當演　《大方便佛報恩經》
ZW08n0068_p0279a12║賧子求泉主箭傷，傳書白雁海邊翔。
ZW08n0068_p0279a13║捨身濟虎生兜率，妙用難思孰可量？
ZW08n0068_p0279a14║法師掌教，請為宣揚。
ZW08n0068_p0279a15║回身三界孝慈深，悲救還生慰勞心。
ZW08n0068_p0279a16║賧子更生天遺藥，盲親再見主傾金。
ZW08n0068_p0279a17║採珠歸國方饒益，飼虎生天解訪尋。
ZW08n0068_p0280a01║笑彼法華窮子意，捨身逃逝不歸欽。
ZW08n0068_p0280a02║敘因孝成佛儀當演　《大方便佛報恩經》
ZW08n0068_p0280a03║文殊請問佛緣因，花果隨時奉二親。
ZW08n0068_p0280a04║果滿三祗成正覺，邪徒猶自毀能仁。
ZW08n0068_p0280a05║眾皆側耳，師為指陳。
ZW08n0068_p0280a06║世尊相好絕無倫，只為從前孝二親。
ZW08n0068_p0280a07║美饌名衣常奉給，慈心軟語每諮詢。
ZW08n0068_p0280a08║託胎福母功難繼，為子捐王道轉新。
ZW08n0068_p0280a09║罪垢眾生俱荷負，如何只麼毀能仁？
ZW08n0068_p0280a10║（加持誦如來相好真言　（至）如來十力真言）
ZW08n0068_p0280a11║歌讚
ZW08n0068_p0280a12║既乃攀緣，反生慰勞，如來示現修行。歸寧往
ZW08n0068_p0280a13║省，純孝可忘情。聚散去來都妄，菩提樹下屬虛盈。
ZW08n0068_p0280a14║慈悲力，團圞嘉慶，正好說無生。
ZW08n0068_p0280a15║於今成正覺，始因歷劫，能報生成。孝之一字，
ZW08n0068_p0281a01║勳業信非輕。三世如來興嘆，諸菩薩，豈不同聲？
ZW08n0068_p0281a02║如我佛，酬恩證果，一段甚分明。
ZW08n0068_p0281a03║敘方便化導父母令入佛道儀當演　（經題）
ZW08n0068_p0281a04║世尊化導震雷音，井鼈神龜論淺深。
ZW08n0068_p0281a05║昔日摩耶親發願，乳流佛口即垂臨。
ZW08n0068_p0281a06║請師演唱，指示宗乘。
ZW08n0068_p0281a07║孜孜覓便與尋方，見善雙親返激昂。
ZW08n0068_p0281a08║膝屈父王離禁殿，乳流母氏在天堂。
ZW08n0068_p0281a09║萬般神變蒙天衛，千葉蓮花向日芳。
ZW08n0068_p0281a10║戲綵凡間老萊子，回心學佛道尤光。
ZW08n0068_p0281a11║敘為父母轉大法輪儀當演　《大方便佛報恩
ZW08n0068_p0281a12║經》
ZW08n0068_p0281a13║如來演教在王都，貝葉琅𪻱古範模。化
ZW08n0068_p0281a14║導雙親成佛果，從天宮下至閻浮。有何奇異，可得聞
ZW08n0068_p0281a15║乎？
ZW08n0068_p0281a16║有子超凡豈偶然？法輪為轉化人天。
ZW08n0068_p0281a17║如如法界原非動，念念攀緣徒自纏。
ZW08n0068_p0282a01║顛倒見亡登實際，須陀洹證破煙然。
ZW08n0068_p0282a02║同歸寂滅餐甘露，後世忘恩未是賢。
ZW08n0068_p0282a03║（加持誦佛頂轉法輪真言　（至）摩訶摩耶真言）
ZW08n0068_p0282a04║歌讚
ZW08n0068_p0282a05║覓便尋方，悲憐慈化，為人之子方周。承顏養
ZW08n0068_p0282a06║志，真淨界中遊。回視從前恩愛，空繫著，泡結雲
ZW08n0068_p0282a07║浮。瞿曇老，事親行道，千古播嘉猷。
ZW08n0068_p0282a08║聖胎今已誕就，法輪為轉，喜凝眸。圓音玉偈，
ZW08n0068_p0282a09║甘露降清秋。祗得摩耶淨飯，餐法味，飽意齁齁。
ZW08n0068_p0282a10║全真樂，淨居忉利，來往亦風流。
ZW08n0068_p0282a11║敘究竟奉親儀當演　《大方便佛報恩經》
ZW08n0068_p0282a12║悉達殷勤奉父王，俄然一旦卻無常。
ZW08n0068_p0282a13║阿那律報摩耶母，圍遶金棺十匝光。
ZW08n0068_p0282a14║法師憐憫，請為敷揚。
ZW08n0068_p0282a15║為法酬恩屢啟端，方知究竟奉親難。
ZW08n0068_p0282a16║別離世數誰能免？悲智家風切好看。
ZW08n0068_p0282a17║淨飯一心呈玉偈，摩耶十匝遶金棺。
ZW08n0068_p0283a01║此身堅密何曾礙？笑倒雲門赤肉團。
ZW08n0068_p0283a02║大孝釋迦佛
ZW08n0068_p0283a03║敘普勸大眾儀當演　《大方便佛報恩經》
ZW08n0068_p0283a04║如來金口播宗風，天子諸侯說亦同。
ZW08n0068_p0283a05║小孝中勞不匱者，難酬難報佛能融。
ZW08n0068_p0283a06║法師講解，理在其中。
ZW08n0068_p0283a07║毗盧本是一凡夫，曠劫修行作楷模。
ZW08n0068_p0283a08║今日因之成道已，諸人還有所生無。
ZW08n0068_p0283a09║輪迴路上安能捨？解脫門中正好趨。
ZW08n0068_p0283a10║世出世間須兩立，休於苦海更盤盓。
ZW08n0068_p0283a11║（加持集法悅捨苦陀羅尼）
ZW08n0068_p0283a12║歌讚
ZW08n0068_p0283a13║恩愛相纏，原非究竟，須說如來初行七步，已
ZW08n0068_p0283a14║是不凡才。寶積、涅槃會上，奉親事，須信奇哉。
ZW08n0068_p0283a15║逾千古，楷模尚在，月夜雪皚皚。
ZW08n0068_p0283a16║諸人皆有養，報恩設供，似鏡當臺。豎宗立教，
ZW08n0068_p0283a17║聞見覺華開。提起我師妙行，光燦爛，錦繡成堆。
ZW08n0068_p0284a01║當依傚，唏顏慕藺，火急莫遲回。　（下座　止）
ZW08n0068_p0284a02║禮十種報恩二十四孝報恩讚
ZW08n0068_p0284a03║南無大孝釋迦牟尼佛　（念）南無大孝釋迦佛
ZW08n0068_p0284a04║初更鼓打鼕鼕的，太子身騎白馬便騰空。　（念）南無
ZW08n0068_p0284a05║大孝釋迦佛
ZW08n0068_p0284a06║雪山岩畔現法身，五更太子去修行。　（念）南無大孝
ZW08n0068_p0284a07║釋迦佛
ZW08n0068_p0284a08║喪則致其哀，祭則致其嚴。　（念）南無大孝釋迦佛
ZW08n0068_p0284a09║開宗明義三千口，只因家和永不分。　（念）南無大孝
ZW08n0068_p0284a10║釋迦佛
ZW08n0068_p0284a11║孟宗哭竹冬生筍，郭巨埋兒天錫金。　（念）南無大孝
ZW08n0068_p0284a12║釋迦佛
ZW08n0068_p0284a13║王祥臥冰雪壘腰，黃香扇枕奉雙親。　（念）南無大孝
ZW08n0068_p0284a14║釋迦佛
ZW08n0068_p0284a15║丁蘭刻木為娘叫，董永賣身殯葬父。　（念）南無大孝
ZW08n0068_p0284a16║釋迦佛
ZW08n0068_p0284a17║割股救婆劉媳婦，曹俄殺子奉雙親。　（念）南無大
ZW08n0068_p0284a18║孝釋迦佛
ZW08n0068_p0284a19║羔羊跪乳報父母，人不報恩為何因？　（念）南無大孝
ZW08n0068_p0284a20║釋迦佛
ZW08n0068_p0285a01║慈鴉返哺報父母，行孝之人天眼開。　（念）南無大孝
ZW08n0068_p0285a02║釋迦佛
ZW08n0068_p0285a03║目連救母生天去，至今孝道永傳名。　（念）南無大孝
ZW08n0068_p0285a04║釋迦佛
ZW08n0068_p0285a05║上報四重恩，下濟三途苦。　（念）南無大孝釋迦佛
ZW08n0068_p0285a06║苦，左肩擔父，右肩擔母。恩難報父，恩難報
ZW08n0068_p0285a07║母。　（念）南無大孝釋迦佛
ZW08n0068_p0285a08║苦，十月懷胎苦，推乾就濕母，恩難報父母。　（念）
ZW08n0068_p0285a09║南無大孝釋迦佛
ZW08n0068_p0285a10║苦，臨期生產苦，恩難報母，生身守父母。　（念）
ZW08n0068_p0285a11║南無大孝釋迦佛
ZW08n0068_p0285a12║恩難報父，恩難報母。　（念）南無大孝釋迦佛
ZW08n0068_p0285a13║眾等皈命禮
ZW08n0068_p0285a14║南無大孝釋迦牟尼佛　（拈香）
ZW08n0068_p0285a15║讚十種恩儀當演
ZW08n0068_p0285a16║如來十種報深恩，普勸諸人孝二親。為人若不行孝
ZW08n0068_p0285a17║道，恐後難逢父母身。法師指示，朗宣洪文。　（入儀）
ZW08n0068_p0285a18║讚十種恩
ZW08n0068_p0285a19║第二時　（禮佛　投疏　陞座）
ZW08n0068_p0285a20║（加持楞嚴字母真言）
ZW08n0068_p0285a21║南無《大方便佛報恩經》　大孝釋迦牟尼佛
ZW08n0068_p0286a01║儒釋兼濟儀當演
ZW08n0068_p0286a02║比丘（某）等，稽首和南，謹白清淨大眾：今此道
ZW08n0068_p0286a03║場第二時中兩案陞座，奉行儒釋兼濟法事。伏聞
ZW08n0068_p0286a04║儒釋相兼，皆宗孝行。雖五家之用則別，而百行之
ZW08n0068_p0286a05║源不殊。儒則安墓留形，釋則追齋薦識。亡者戒德，
ZW08n0068_p0286a06║終乃生天。小兒牧牛，故來啟導。百千三昧，皆報
ZW08n0068_p0286a07║劬勞。一十二章，盡酬罔極。仁師敷教，警悟賢
ZW08n0068_p0286a08║愚。　（儀至）回心酬罔極
ZW08n0068_p0286a09║儒釋皆宗道貫通，星分爪剖賴圭峰。
ZW08n0068_p0286a10║放生作福恩堪報，改祭為齋善可從。
ZW08n0068_p0286a11║施戒更當資福業，歲時休但想音容。
ZW08n0068_p0286a12║先王古佛相弘濟，類我螟蛉可指蹤。
ZW08n0068_p0286a13║大孝釋迦佛
ZW08n0068_p0286a14║禍福淺深儀當演　《大方便佛報恩經》
ZW08n0068_p0287a01║慈童行孝奉親嚴，役力擔薪貨八錢。
ZW08n0068_p0287a02║玉女承顏延萬載，火輪墮地免諸愆。
ZW08n0068_p0287a03║儀標功過，師為朗宣。
ZW08n0068_p0287a04║賣薪行孝見慈童，順逆皆由一念中。
ZW08n0068_p0287a05║玉女承顏華報謝，火輪墮地業因空。
ZW08n0068_p0287a06║經標十種排功過，道被三根品異同。
ZW08n0068_p0287a07║火急修行勤奉養，背恩何日出樊籠？
ZW08n0068_p0287a08║大孝釋迦佛
ZW08n0068_p0287a09║（加持誦釋迦牟尼佛真言　（至）拔除罪障咒）
ZW08n0068_p0287a10║歌讚
ZW08n0068_p0287a11║釋奉齋緣，儒嚴祭享，理分優劣差殊。三牲
ZW08n0068_p0287a12║日養，非福果何如？爭似飯僧供佛，修施戒，勝
ZW08n0068_p0287a13║報無虛。圭峰老，世、出世間，區別不同途。
ZW08n0068_p0287a14║寧知無禍福？世尊因地，尚想規模。火輪玉女，
ZW08n0068_p0288a01║一念有賢愚。不向法中知本，生死海，未免
ZW08n0068_p0288a02║淪湑。為人子，各須警悟，善惡現心珠。
ZW08n0068_p0288a03║敘居則致其敬儀當演　《大方便佛報恩經》
ZW08n0068_p0288a04║居則致其敬，諸人會得麼？
ZW08n0068_p0288a05║父王曾禮拜，佛湧七多羅。
ZW08n0068_p0288a06║儒則別之於犬馬，世尊化導出娑婆。
ZW08n0068_p0288a07║仁師恭謹，請講玄科。
ZW08n0068_p0288a08║敬事雙親問起居，歸寧色養日無虧。
ZW08n0068_p0288a09║晨昏定省看承我，冬夏溫涼點檢渠。
ZW08n0068_p0288a10║泣竹天生冬月筍，扣冰淵躍雪天魚。
ZW08n0068_p0288a11║踴身高七多羅樹，方信如來道有餘。
ZW08n0068_p0288a12║敘養則致其樂儀當演　《大方便佛報恩經》
ZW08n0068_p0288a13║養則致其樂，黃金紫麼芽。
ZW08n0068_p0288a14║冬溫並夏涼，嘉果及茗茶。
ZW08n0068_p0289a01║切勿鬥雞並走馬，休教踏柳與穿花。
ZW08n0068_p0289a02║請師講解，眾莫喧嘩。
ZW08n0068_p0289a03║養須致樂善看承，和意怡顏侍寢興。
ZW08n0068_p0289a04║捧檄經年伸悅懌，戲斑終日笑憑陵。
ZW08n0068_p0289a05║陸郎甘旨忻懷橘，朱雋寧親喜販繒。
ZW08n0068_p0289a06║爭似如來全道力，淨居忉利等閒昇。
ZW08n0068_p0289a07║大孝釋迦佛
ZW08n0068_p0289a08║（加持護命善門真言）
ZW08n0068_p0289a09║歌讚
ZW08n0068_p0289a10║能養其親，居而致敬，要當色養承顏。音容
ZW08n0068_p0289a11║喜慍，親侍更防閒。當念寒溫定省，趍庭問《詩》
ZW08n0068_p0289a12║《禮》忘還。爭知道，父王返拜，身踴七多間。
ZW08n0068_p0290a01║繼而能奉養，克全至樂，戲老萊斑。舁輿負米，
ZW08n0068_p0290a02║喜躍忍多艱。粗可百年相守，眼光落淚雨空潸，何
ZW08n0068_p0290a03║日早？扶持恃怙，笑傲涅槃山。
ZW08n0068_p0290a04║敘病則致其憂儀當演　《大方便佛報恩經》
ZW08n0068_p0290a05║病則致其憂，觀親疾弗瘳。
ZW08n0068_p0290a06║七旬無寢寐，百藥治何休？
ZW08n0068_p0290a07║帝王親嘗湯藥進，如來割肉未曾酬。
ZW08n0068_p0290a08║仁師宣唱，講解因由。
ZW08n0068_p0290a09║親病當知子負憂，求醫問藥莫知休。
ZW08n0068_p0290a10║賣身破產終無吝，設拜肩輿不用羞。
ZW08n0068_p0290a11║代死要為潛耀輩，吮癰當作士岩儔。
ZW08n0068_p0290a12║更能仰叩真慈父，天理爭教疾弗瘳？
ZW08n0068_p0290a13║敘喪則致其哀儀當演　《大方便佛報恩經》
ZW08n0068_p0290a14║喪則致其哀，終宵淚滿腮。
ZW08n0068_p0290a15║心喪於永劫，莫若効如來。
ZW08n0068_p0291a01║董永賣身殯葬父，烏鴉助土築墳臺。
ZW08n0068_p0291a02║請師提唱，內有奇哉。　（儀至）歷生辜負
ZW08n0068_p0291a03║臨喪孝子具真哀，擗踴號咷五內摧。
ZW08n0068_p0291a04║嘔血數升悲在膂，忘餐七日淚橫腮。
ZW08n0068_p0291a05║目連大叫真賢者，調御舁棺信善哉。
ZW08n0068_p0291a06║不向真乘消愛見，從前感動總癡孩。
ZW08n0068_p0291a07║（加持誦華聚陀羅尼真言）
ZW08n0068_p0291a08║歌讚
ZW08n0068_p0291a09║欽奉雙親，厥躬有疾，可知人子懷憂。問醫求
ZW08n0068_p0291a10║藥，早夜不曾休。七日頓忘眠寢，投天地，涕淚交
ZW08n0068_p0291a11║流。時看診，古人三載，不暇脫衣裘。
ZW08n0068_p0291a12║哀喪制起，痛摧五內，泣血吞愁。臥苫枕塊，
ZW08n0068_p0291a13║一日似三秋。重念幽冥阻隔，神魂向，何處尋求？
ZW08n0068_p0292a01║須修薦，歸投佛法，九品定遲留。
ZW08n0068_p0292a02║敘祭則致其嚴儀當演　《大方便佛報恩經》
ZW08n0068_p0292a03║祭則致其嚴，三牲日具鮮。
ZW08n0068_p0292a04║孟宗因祭筍，竹內哭蒼天。
ZW08n0068_p0292a05║若薦蘋蘩修福供，釋迦老子更無言。
ZW08n0068_p0292a06║五般孝行，請為敷宣。　（儀至）超於苦海
ZW08n0068_p0292a07║當思祭則致其嚴，礿禘蒸嘗禮法兼。
ZW08n0068_p0292a08║明法唯忻陳簠簋，克誠配享奉虀鹽。
ZW08n0068_p0292a09║休將大辯齋蔬棄，須信青提缽飯甜。
ZW08n0068_p0292a10║人哭鬼歌無用怪，來昆善惡佛能占。
ZW08n0068_p0292a11║敘化風遠被儀當演　《大方便佛報恩經》
ZW08n0068_p0292a12║化風遠被眾皆知，愛敬由來合爨居。
ZW08n0068_p0292a13║鴉鵲同巢真罕有，馬牛相乳實希奇。
ZW08n0068_p0292a14║仁風扇處，警醒群迷。
ZW08n0068_p0292a15║淳風遠被化澆漓，本固須知葉不衰。
ZW08n0068_p0293a01║三世同財財愈盛，積年合爨爨常炊。
ZW08n0068_p0293a02║馬牛相乳和如此，鴉鵲同巢義可知。
ZW08n0068_p0293a03║禍亂不生災害殄，君臣父子太平時。
ZW08n0068_p0293a04║大孝釋迦佛
ZW08n0068_p0293a05║（加持誦莊嚴王陀羅尼）
ZW08n0068_p0293a06║歌讚
ZW08n0068_p0293a07║禮奉蒸嘗，春秋忌諱，祭須必致其嚴。扣冰泣
ZW08n0068_p0293a08║竹，隨力辦虀鹽。羅列蘋蘩蘊藻，潢汙與行潦滋霑。
ZW08n0068_p0293a09║君看取，鬼歌人哭，因果佛能占。
ZW08n0068_p0293a10║當知純孝節，化風遠被，草偃閭閻。靈芝甘露，
ZW08n0068_p0293a11║祥瑞快觀瞻。堯舜君，黎民同樂，君臣父子。官吏
ZW08n0068_p0293a12║清廉無餘事，家家樂孝，花暖蜜蜂甜。
ZW08n0068_p0293a13║敘孝行感驗儀當演　《大方便佛報恩經》
ZW08n0068_p0293a14║孝行因緣不可量，龍吟虎嘯亦非常。
ZW08n0068_p0293a15║沙門爪賜曇恭母，陳氏持齋往淨方。
ZW08n0068_p0294a01║多多行相，一一明彰。
ZW08n0068_p0294a02║孝感如前驗頗詳，神明造物衛行藏。
ZW08n0068_p0294a03║白鳩標瑞棲其宇，芝草呈祥挺在堂。
ZW08n0068_p0294a04║陳氏夢尼生淨土，李公刺血發奇香。
ZW08n0068_p0294a05║隆興丞相心詞妙，天下人心好忖量。
ZW08n0068_p0294a06║敘普勸大眾儀當演　《大方便佛報恩經》
ZW08n0068_p0294a07║彌羅八歲入山修，五母號咷哭未休。
ZW08n0068_p0294a08║世出世間行孝道，揚名空向後人留。
ZW08n0068_p0294a09║許多言教，眾好參求。
ZW08n0068_p0294a10║君看五母哭彌羅，憂海無風強起波。
ZW08n0068_p0294a11║定果色墮癡愛綱，金剛杵碎死生魔。
ZW08n0068_p0294a12║傷嗟棄本甘纏縛，黽勉知恩好切磋。
ZW08n0068_p0294a13║念念迴光酬罔極，流光催老急如梭。
ZW08n0068_p0294a14║（加持誦寶樓閣真言）
ZW08n0068_p0294a15║歌讚
ZW08n0068_p0294a16║孝出誠心，親為本始，驗由感格高穹。從前靈
ZW08n0068_p0294a17║異，一一淨玲瓏。方稱為人之子，天曹與地府論功。
ZW08n0068_p0295a01║虞丞相，只緣孝感，穩坐廟堂中。
ZW08n0068_p0295a02║諸人當此際，追思恃怙，生育吾躬。可忘報效，
ZW08n0068_p0295a03║儒釋法門通。禍福已知深淺，遠超透，生死樊籠。
ZW08n0068_p0295a04║凡間子，縱教類我，蜾蠃只成蟲。　（回向　止）
ZW08n0068_p0295a05║第三時　（禮請　投疏　陞座）
ZW08n0068_p0295a06║（加持三寶字母真言）
ZW08n0068_p0295a07║敘真俗混融儀當演　《大方便佛報恩經》
ZW08n0068_p0295a08║比丘（某）稽首和南，謹白清淨大眾：今此道場第
ZW08n0068_p0295a09║三時中敷陳軌范，伏聞真俗混融，皆崇出世之孝；
ZW08n0068_p0295a10║辭親割愛，上酬罔極之恩。朗法師荷擔遊學，陳陸
ZW08n0068_p0295a11║州養親織履。兄則坐禪息定，弟則繼業傳家。能
ZW08n0068_p0295a12║報不報，當酬未酬。三復斯文，一生事辦。　（儀
ZW08n0068_p0296a01║至）金剛種智
ZW08n0068_p0296a02║真俗混融見法身，偉哉慈覺導迷津。
ZW08n0068_p0296a03║不歸只願求成佛，再見無期待出塵。
ZW08n0068_p0296a04║以法斷恩恩豈斷？酬恩入法法尤親。
ZW08n0068_p0296a05║胞胎愛欲君休戀，正覺初成看漸新。
ZW08n0068_p0296a06║敘法供養為最儀當演　《大方便佛報恩經》
ZW08n0068_p0296a07║擔父母，報劬勞，圍遶須彌一二遭。
ZW08n0068_p0296a08║剜睛割肝行孝道，世尊尚且笑兒曹。
ZW08n0068_p0296a09║月光常願奉其母，證涅槃山道最高。
ZW08n0068_p0296a10║以法供養，震動鯨鼇。
ZW08n0068_p0296a11║父母橫擔左右肩，未能少報半分全。
ZW08n0068_p0296a12║血流沒踝非為孝，道以資親始是賢。
ZW08n0068_p0296a13║德護因兒生正信，月雲為子脫塵緣。
ZW08n0068_p0296a14║奇哉童子真難繼，直養為懷志可憐。
ZW08n0068_p0296a15║（加持誦七俱胝咒　（至）無量法門咒）
ZW08n0068_p0296a16║歌讚
ZW08n0068_p0296a17║敬奉賢愚，理融真俗，皆由大孝鈞陶。偉哉慈
ZW08n0068_p0296a18║覺，見解北宸高。百二十門功行，始終為感慨劬勞。
ZW08n0068_p0296a19║須參透，未生前底，月下嶺猿號。
ZW08n0068_p0297a01║為親興法食，如來曠劫，妙用堪褒。慈風法雨，
ZW08n0068_p0297a02║均濟冷騷騷。演出三乘五教，空性相，頓漸滔滔。
ZW08n0068_p0297a03║知恩處，母胎中說，何用斷機刀？
ZW08n0068_p0297a04║敘勸父母歸依三寶儀當演　《大方便佛報恩
ZW08n0068_p0297a05║經》
ZW08n0068_p0297a06║迦葉老，顯功能，啟導雙親漸漸增。
ZW08n0068_p0297a07║長者子兒生墮地，皈依佛、法、比丘僧。
ZW08n0068_p0297a08║子年七歲塵埃戲，舍利稱為照世燈。
ZW08n0068_p0297a09║皈依三寶，請為敷陳。
ZW08n0068_p0297a10║胎中已解奉三皈，墮地稱名也大奇。
ZW08n0068_p0297a11║長者若教無慧眼，慈親安得破狐疑。
ZW08n0068_p0297a12║融歸一法原同體，兼攝群凡作住持。
ZW08n0068_p0297a13║無上福田最尊貴，酬恩佛子可忘之。
ZW08n0068_p0297a14║勸持五戒十善以作人天之孝儀當演　（經題）
ZW08n0068_p0297a15║持戒律，脫塵埃，不辱其親大孝哉。
ZW08n0068_p0297a16║福不臻臨孝不篤，雙親何日托蓮臺？
ZW08n0068_p0298a01║密多長者遊天竺，父母西方作禮來。
ZW08n0068_p0298a02║法師講解，切勿沈埋。
ZW08n0068_p0298a03║法中正勝戒宜遵，守護須還清淨人。
ZW08n0068_p0298a04║過海浮囊無缺漏，先天妙物出陶甄。
ZW08n0068_p0298a05║如能檢束方知本，倘不堅持反辱親。
ZW08n0068_p0298a06║天上人間增妙報，密多見佛了前因。
ZW08n0068_p0298a07║（加持誦皈依三寶真言　（至）百千印咒）
ZW08n0068_p0298a08║歌讚
ZW08n0068_p0298a09║一片閑雲，古今常住，出生佛法僧三。覺而常
ZW08n0068_p0298a10║照，和合軌持諳。因果聖凡總體，從來苦，誓願諮
ZW08n0068_p0298a11║參。有親者，普皆回向，彌勒且同龕。
ZW08n0068_p0298a12║堅心持五戒，專行十善，奉旨供甘。人天勝報，
ZW08n0068_p0298a13║行看遠而譚。愛惜浮囊過海，勸善戒，追慕瞿曇。
ZW08n0068_p0298a14║三祗滿，度親事畢，方是保家男。
ZW08n0068_p0299a01║勸修四諦以作小乘之孝儀當演　（經題）
ZW08n0068_p0299a02║小乘法，報親魂，四諦標持不可論。
ZW08n0068_p0299a03║八萬四千諸婇女，俱來法會作沙門。
ZW08n0068_p0299a04║證無學果羊車載，三會龍華睹世尊。
ZW08n0068_p0299a05║慈風扇處，捲盡迷雲。
ZW08n0068_p0299a06║小乘為養事堪呈，三轉迴環四諦分。
ZW08n0068_p0299a07║應斷應知禪兀兀，已修已證醉醺醺。
ZW08n0068_p0299a08║能行自利逃紅焰，求證單空坐碧雲。
ZW08n0068_p0299a09║三會度人皆父母，大悲彌勒豈謾君？
ZW08n0068_p0299a10║勸修中乘以作緣覺之孝儀當演　（經題）
ZW08n0068_p0299a11║華嚴藏，理幽玄，此是中乘十二緣。
ZW08n0068_p0299a12║鹿母當年五百子，辟支佛現在其前。
ZW08n0068_p0299a13║聲聞緣覺猶知本，仁者如何不可憐？
ZW08n0068_p0299a14║請師提唱，了悟丹田。
ZW08n0068_p0299a15║中乘為養死生窮，緣獨雖殊二覺同。
ZW08n0068_p0299a16║不向支支分四種，何由法法會三空？
ZW08n0068_p0299a17║四生證果根機利，百劫成功觀智融。
ZW08n0068_p0299a18║鹿母當年因供養，後生一子法王雄。
ZW08n0068_p0299a19║（加持誦四聖諦真言）
ZW08n0068_p0300a01║歌讚
ZW08n0068_p0300a02║學佛修行，小乘為養，高拋生死樊籠。苦知集
ZW08n0068_p0300a03║斷，與滅道成功。三會度親無數，大悲佛、彌勒相
ZW08n0068_p0300a04║同。阿羅漢，克全孝道，遠引似溟鴻。
ZW08n0068_p0300a05║緣生緣滅定，中乘為養，尤更玲瓏。觀華悟道，
ZW08n0068_p0300a06║化火證真空。鹿母當年供養五百子，寶塔尊崇。因
ZW08n0068_p0300a07║發願，後生一子，今作法王雄。
ZW08n0068_p0300a08║勸修六度以作大乘之孝儀當演　（經題）
ZW08n0068_p0300a09║遇文殊，問智首，六度波羅還知否？
ZW08n0068_p0300a10║三祗果滿證菩提，女子腹中叉著手。
ZW08n0068_p0300a11║百劫千生為報恩，萬載功名常不朽。
ZW08n0068_p0300a12║一段鴻文，請師抖擻。
ZW08n0068_p0300a13║大乘為養智悲全，頓發菩提出愛纏。
ZW08n0068_p0300a14║劫滿三祗方殺賊，行鋪六度好行舡。
ZW08n0068_p0300a15║腹中女子因無限，膝下嬰兒果漸圓。
ZW08n0068_p0300a16║色究竟天增氣焰，必須託彼坐紅蓮。
ZW08n0068_p0300a17║勸修一乘以作如來之孝儀當演　（經題）
ZW08n0068_p0300a18║三界主，甚奇哉。大事因緣出世來。
ZW08n0068_p0301a01║長子小男相問答，即三而一互融排。
ZW08n0068_p0301a02║一乘報本酬恩乳，塵剎眾生父母胎。
ZW08n0068_p0301a03║如來大孝，請講根荄。
ZW08n0068_p0301a04║一乘為養妙嚴都，塵剎眾生父母軀。
ZW08n0068_p0301a05║長子全身周沙界，小男無處不文殊。
ZW08n0068_p0301a06║摩耶生佛原來幻，太子甯親忒煞迂。
ZW08n0068_p0301a07║三世十方相涉入，人牛不見月輪孤。
ZW08n0068_p0301a08║（加持誦十波羅蜜真言）
ZW08n0068_p0301a09║歌讚
ZW08n0068_p0301a10║學佛修行，大乘為養，進修六度波羅。施心戒
ZW08n0068_p0301a11║本，堅忍復如何？精進曾無懈怠，增智慧，月逗禪
ZW08n0068_p0301a12║和。嬰兒笑，化他斷見，皈佛怖群魔。
ZW08n0068_p0301a13║剎塵含法界，一乘為養，悲智諧和。法身慧命，
ZW08n0068_p0301a14║生長感恩多。賴有普賢長子，興萬行，折桂登科。
ZW08n0068_p0301a15║須深信，人人有分，明月照前坡。
ZW08n0068_p0301a16║敘父母成佛儀當演　《大方便佛報恩經》
ZW08n0068_p0302a01║雪山教主號能仁，演說三乘報二親。
ZW08n0068_p0302a02║圓滿一乘為究竟，至真至孝絕無倫。
ZW08n0068_p0302a03║三乘四諦，請為諮詢。
ZW08n0068_p0302a04║天倫佛性自圓常，今日方知孝道昌。
ZW08n0068_p0302a05║點鐵成金恩愛礦，採花作蜜智悲鄉。
ZW08n0068_p0302a06║已知有父如無等，寧可無兒似月光。
ZW08n0068_p0302a07║自利利他俱滿足，更無一物獻尊堂。
ZW08n0068_p0302a08║敘普勸大眾儀當演　《大方便佛報恩經》
ZW08n0068_p0302a09║願輪廣博孝隆昌，究竟超登正覺場。
ZW08n0068_p0302a10║五戒三皈資苦本，三宗四法答恩光。
ZW08n0068_p0302a11║眾皆諦聽，師為分張。
ZW08n0068_p0302a12║晝宵聞見好因緣，箭急將身出愛纏。
ZW08n0068_p0302a13║早是四生花報謝，那堪三界火輪旋。
ZW08n0068_p0302a14║法身獨露胞胎外，慧命生成繈褓前。
ZW08n0068_p0302a15║萬劫親恩俱解脫，人間天上月團圓。
ZW08n0068_p0302a16║（加持誦佛頂尊勝陀羅尼咒）
ZW08n0068_p0302a17║歌讚
ZW08n0068_p0303a01║種子梨耶，天倫佛性，本非今日生成。同登覺
ZW08n0068_p0303a02║地，不用隔銀屏。從天上，許多諸佛，皆父子相誘
ZW08n0068_p0303a03║修行。蓮臺上，同音說法，賽過鯉趨庭。
ZW08n0068_p0303a04║報恩諸大眾，宿緣多慶幸，聽法聞經。千生父
ZW08n0068_p0303a05║母，度脫至今生。同作九蓮伴侶，休更受胎髒微形。
ZW08n0068_p0303a06║餐禪悅，樹林演法，仙樂正和鳴。　（下座）
ZW08n0068_p0303a07║勸修觀想儀當演　（入儀）
ZW08n0068_p0303a08║（加持發菩提心真言　心月孤圓真言）
ZW08n0068_p0303a09║（行香　宣疏　入儀　回禮　拜別）
ZW08n0068_p0303a10║（加持奉送聖賢真言　發遣鬼神真言）
ZW08n0068_p0303a11║南無解脫月菩薩
ZW08n0068_p0303a12║獻衣偈
ZW08n0068_p0303a13║馬鳴願力何其多？吐出玄機錦繡羅。
ZW08n0068_p0303a14║亦似當年親奉獻，報恩會上沐恩波。
ZW08n0068_p0303a15║咦，滿門貴眷呈祥瑞，萬古光輝獻佛陀。
ZW08n0068_p0303a16║獻食偈
ZW08n0068_p0303a17║天廚妙供是酥酡，老母曾將獻維摩。
ZW08n0068_p0304a01║六味馨香充法界，繽紛遍滿於娑婆。
ZW08n0068_p0304a02║咦，施主虔誠獻三寶，人天三界供餐和。
ZW08n0068_p0304a03║獻財偈
ZW08n0068_p0304a04║天地儲精，琥珀金銀，
ZW08n0068_p0304a05║玫瑰瑪瑙，玳瑁珠珍。
ZW08n0068_p0304a06║無垢界中龍女獻，楊子江心居士傾。
ZW08n0068_p0304a07║打開歡喜藏，能妝觀精神。
ZW08n0068_p0304a08║施主虔誠而奉獻，供養如來及報恩。
ZW08n0068_p0304a09║咦，金輪種智從今種，果報何曾不現成？
ZW08n0068_p0304a10║放生偈
ZW08n0068_p0304a11║成形雖有異，佛性總相同。
ZW08n0068_p0304a12║一念迴光照，脫禽覺本空。
ZW08n0068_p0304a13║咦，從此翻身歸聖域，祗隨鸚鵡伴圓通。
ZW08n0068_p0304a14║又偈
ZW08n0068_p0304a15║搖頭擺尾水中遊，祗因迷悟不曾修。
ZW08n0068_p0304a16║從今放你超脫去，直到波羅彼岸頭。
ZW08n0068_p0304a17║咦，今朝這裏翻身去，龍宮海藏任遨遊。
ZW08n0068_p0304a18║
ZW08n0068_p0304a19║如來廣孝十種報恩道場三時提綱終