ZW09n0072_p0017a01║
ZW09n0072_p0017a02║佛性觀修善法
ZW09n0072_p0017a03║
ZW09n0072_p0017a04║整理者　西本照真
ZW09n0072_p0017a05║
ZW09n0072_p0017a06║〔題解〕
ZW09n0072_p0017a07║《佛性觀修善法》，一卷，中國佛教典籍。三階教
ZW09n0072_p0017a08║創始人信行撰。
ZW09n0072_p0017a09║本文獻是三階教的重要著作。未為歷代経錄所著錄，
ZW09n0072_p0017a10║亦未為歷代大藏経所收。關於《佛性觀修善法》的內容與
ZW09n0072_p0017a11║研究，可參見拙作《〈佛性觀修善法〉的基礎研究》（載
ZW09n0072_p0017a12║木村清孝博士還曆記念論集《東亞佛教的形成與展開》，
ZW09n0072_p0017a13║2002年，春秋社）。
ZW09n0072_p0017a14║現知在敦煌遺書中保存該文獻寫本兩件，即中國國家
ZW09n0072_p0017a15║圖書館藏敦煌遺書北敦07879號（制79，縮微膠卷8386
ZW09n0072_p0017a16║號）與北敦14802號（新1002）。北敦07879號首殘尾
ZW09n0072_p0017a17║存，尾題作「□□觀修善法」，尾題的前兩字脫落。北敦
ZW09n0072_p0017a18║14802號從中部起抄寫《佛性觀修善法》這一文獻，存有
ZW09n0072_p0017a19║首題，但文本尾殘。將兩號相互對照，北敦14802號所存
ZW09n0072_p0017a20║為該文獻的前部分，而北敦07879號所存為該文獻的後部
ZW09n0072_p0017a21║分。兩者約有2600字相互重複。由此可以將两個寫本合併
ZW09n0072_p0017a22║而復原《佛性觀修善法》的全文。復原後，全文約有一萬
ZW09n0072_p0017a23║餘字。並可補足北敦07879號尾題所殘兩字，恢復為「佛
ZW09n0072_p0017a24║性觀修善法」。
ZW09n0072_p0017a25║前此，業露華已將北敦14802號整理錄文，發表在
ZW09n0072_p0017a26║《藏外佛教文獻》第四輯上。所以在此僅將北敦07879號
ZW09n0072_p0018a01║整理錄文。與北敦14802號重複的部分，參校該號及業錄
ZW09n0072_p0018a02║文。
ZW09n0072_p0018a03║整理本底校本情況如下：
ZW09n0072_p0018a04║底本：北8386號；
ZW09n0072_p0018a05║甲本：北新1002號。
ZW09n0072_p0018a06║
ZW09n0072_p0018a07║
ZW09n0072_p0018a08║
ZW09n0072_p0018a09║〔錄文〕
ZW09n0072_p0018a10║
ZW09n0072_p0018a11║（前殘）
ZW09n0072_p0018a12║末之秋。生無教主之辰，開無決疑之口，是以戒見
ZW09n0072_p0018a13║俱破，喻如活剥生牛。煩惱是非，其瘡極大，所以
ZW09n0072_p0018a14║如來拱手，諸佛不治。大聖寂於涅槃，菩薩分形異
ZW09n0072_p0018a15║類。所以久來流浪，只為不遇佛性。浮囊不慎，羅
ZW09n0072_p0018a16║剎索求，名相墳河，漂流生死。是以十方諸佛不
ZW09n0072_p0018a17║救，故知是定死難渡之人。今於釋迦遺法之中，忽
ZW09n0072_p0018a18║然還活，如囚得命，荷慶佛性。耆婆無始迷狂，頼
ZW09n0072_p0018a19║值真如妙藥。何期無明大夜，忽遇明燈，三毒林
ZW09n0072_p0018a20║中，乃生佛子。貪瞋境裏，悉有真如，凡聖人中，
ZW09n0072_p0018a21║乃有法身之佛。如來藏體，與聖齊功，果得菩提，
ZW09n0072_p0018a22║無生不備。故大聖稱言：如來藏佛，若悟深而則淺
ZW09n0072_p0019a01║，佛是眾生。（以因收果。）復不悟淺而則深，眾生是
ZW09n0072_p0019a02║佛。（以果收因。）斯則冰中見水，誰道此人而言妄
ZW09n0072_p0019a03║語？（斯則依水求冰，攢火木中，無有人能譏嫌得失。）斯
ZW09n0072_p0019a04║則貪瞋不起，癡即不生。三毒既無，名為解脫。既
ZW09n0072_p0019a05║出貪瞋三界，生老病死何足可傾。境無憎愛可貪，
ZW09n0072_p0019a06║是則名為晏坐。（故《維摩》言：不於三界見身口意，是
ZW09n0072_p0019a07║名晏坐。）智人断惡修善，道人己過数陳，息道人不
ZW09n0072_p0019a08║善。不輕悔罪，約法性而陳愆，生死危亡，觀藏體
ZW09n0072_p0019a09║而除謝，斯則修善。盡聖凡之際，断惡理及因果真
ZW09n0072_p0019a10║如，名超声聞之階，行越三乘之位。以體收相，則
ZW09n0072_p0019a11║是淨土之人，以果收因，是則名為正見佛道。以相
ZW09n0072_p0019a12║收體，是邊地之人，廢體從緣，故名流轉生死。昔
ZW09n0072_p0019a13║三世諸佛，因時修善，悉入佛性道場。凡欲陳愆，
ZW09n0072_p0019a14║則對真如懺謝。昼則尊行恭敬，夜則明燃心燈，
ZW09n0072_p0019a15║悶則行道遣眠，乏則坐觀如來藏佛。諦觀法性則
ZW09n0072_p0019a16║無始罪業自亡，目視真如則未來生死永息。（懺斯舊
ZW09n0072_p0019a17║罪，如秋葉辭林，悔過善根，復似春花發樹。）一時一
ZW09n0072_p0020a01║念，定勝千劫名相修禪，一念一時，過越恒沙文字
ZW09n0072_p0020a02║持戒。敬生中道，是則得渡因緣，貴聖敬凡，是則
ZW09n0072_p0020a03║名為淨身口意而修佛事。學大丈夫之調御，咄提婆
ZW09n0072_p0020a04║之惡心。潛盲觀而独存，入聖聚而菟伏。非如來
ZW09n0072_p0020a05║印而不語，非見佛不出頭，非得眼不人師，非識根
ZW09n0072_p0020a06║而不授藥。次已後，明體學相歸，一倍顛倒。（引此
ZW09n0072_p0020a07║兩人以為軌則，策勵身心，知相學是邪，體歸是正，用
ZW09n0072_p0020a08║斯況並深生信怖。）所以昔三藏煞羅漢於說戒之夜，由
ZW09n0072_p0020a09║不得盲觀入心。牛王目起嫌於蘭若比丘，為不忍
ZW09n0072_p0020a10║天鼓。善星解行不救，為不秤實而知，有見由譏，
ZW09n0072_p0020a11║為不依佛慧。（斯等為別解別行，而造集因。分別是非，
ZW09n0072_p0020a12║自招苦果也。）是以多聞三藏，有漏學之纏，善星解
ZW09n0072_p0020a13║行超群，返造三塗惡業。未知前人，凡聖得教，就
ZW09n0072_p0020a14║義應然。我既是生盲之人。理須休彼。一人具八大
ZW09n0072_p0020a15║之善，傳惡響於三塗，空歎教內文字真如，棄眾生
ZW09n0072_p0020a16║佛性，此持文字之戒。不是非於人，不了法性真
ZW09n0072_p0020a17║如，不受人謗毀，故經云教內似得，文外即無，此
ZW09n0072_p0020a18║之謂也。不輕菩薩勤三業於眾生，三藏之留棲勤學
ZW09n0072_p0021a01║於經論，教非邪錯，取者有及有過，文義相乖，令
ZW09n0072_p0021a02║勤學而無益。以體收相，故是有解丈夫，廢體從
ZW09n0072_p0021a03║緣，故非君子攬矣。所以智人則聖，遇像凡詐智
ZW09n0072_p0021a04║師，賢求愚弟。（賢求愚弟，則以體收緣，凡詐智師，即
ZW09n0072_p0021a05║以相收體。）慧廣令智退，所謂善星。解多令心盲，
ZW09n0072_p0021a06║謂之三藏。故經言：寧当少聞，多解義味。千金買
ZW09n0072_p0021a07║藥，不愈微風。賤價之醫，能除滿病。（不輕敬闡提
ZW09n0072_p0021a08║四眾，故稱賤價之醫。免生死而証涅槃，今號釋迦之佛。
ZW09n0072_p0021a09║善星親事無上法王，不免三塗，空歸無益。千金之藥，即
ZW09n0072_p0021a10║喻如來，賤價之醫，喻如四眾也。）牛王精勤求佛，返
ZW09n0072_p0021a11║受羅剎之身，貧女無求，倒生天上。（牛王著文字修
ZW09n0072_p0021a12║道，捨體應兩人，雖誦三聚法輪，而不能救。随遂諸見，
ZW09n0072_p0021a13║為名相而破眼根。又不認盲，謗於蘭若。縱持法聚，是無
ZW09n0072_p0021a14║慚愧之人。為此因緣，而為羅剎。故佛言，雖復誦經禪，
ZW09n0072_p0021a15║口中刀劍出。即牛王是也。貧女者，是破戒持見之人。終
ZW09n0072_p0021a16║日思愆，常慚常愧，見人過咎，不敢譏論，於己罪辜，身
ZW09n0072_p0021a17║心惶懼，懷任一子，寄產他方，還國值河，漂流而死。為
ZW09n0072_p0021a18║怜子故，併命黃津，不以生天，共兒受死。故佛言，無求
ZW09n0072_p0021a19║倒生天上。是故汝今亦復如是，守護見解，及菩提心，逢
ZW09n0072_p0021a20║杖逢刀，一所併命。如彼貧如，愛念其兒。兒喻菩提之
ZW09n0072_p0022a01║心，女喻汝身，事須努力。他方喻於名相，本國即喻真
ZW09n0072_p0022a02║如。黃河喻彼違緣，併命喻斯受死。）斯等三人，為解多
ZW09n0072_p0022a03║慧廣，返惑真如。語閙辭繁，失眾生佛性。終歸悟
ZW09n0072_p0022a04║理，少解如聞，不藉廣知，軌在用之無失。（不輕體
ZW09n0072_p0022a05║解，傳美響於十方，三藏文知，傳臭名於今代。）若人起
ZW09n0072_p0022a06║教，擬策末世凡夫，我若不順不行三業，即同前闘
ZW09n0072_p0022a07║諍。（以斯況並，故知無始常行打罵聖人。據昔類今，即是
ZW09n0072_p0022a08║知不正學之人。）是以生盲之觀，非法忍而常為，應
ZW09n0072_p0022a09║聖感機，非眼開而須作。法身之觀，以體收相而安
ZW09n0072_p0022a10║心，菩薩大慈，於愛憎而平等。普親之觀，況別生
ZW09n0072_p0022a11║養而知恩，不淨無常，去愛慢而除捨。拭塵巾觀，
ZW09n0072_p0022a12║則不輕而敬四生，慚愧之衣，非成佛而披著。以聖
ZW09n0072_p0022a13║攝凡悔過，則惡名不到三塗。以體收相而歸依，則
ZW09n0072_p0022a14║美名流於淨土。舒則聖凡周流萬像，卷則凡聖一味
ZW09n0072_p0022a15║一如。文有凡聖二名，義無聖凡別體。（以因收果，則
ZW09n0072_p0022a16║無聖不從凡而來，以果收因，無凡不当成聖。）時差別
ZW09n0072_p0022a17║故，因果異名，証有先後差殊，則立聖凡二字。（王
ZW09n0072_p0022a18║臣佐史，皆是一人。諸佛、菩薩、眾生，終無異體。）所以
ZW09n0072_p0022a19║身不証者，只為迷故成凡，会理有無解故，所以稱
ZW09n0072_p0022a20║之為聖。（此由人迷理，擁凡聖則別立二名。理顯人通，
ZW09n0072_p0022a21║義均則凡聖一揆。）何期一池之水，妄立八字之名，一
ZW09n0072_p0023a01║味真如，分居十一之位。（此由解心不等，取境不同，
ZW09n0072_p0023a02║随見解而牽，生致如斯也。）是以諸佛觀生若己，則謙
ZW09n0072_p0023a03║下於漏徒，菩薩觀己若生，則恭卑於僕禮，香塗刀
ZW09n0072_p0023a04║斫，会理無怨。解節身技，達迷能忍。（了眾生無相，
ZW09n0072_p0023a05║則相是如，悟已無人，則身無我過。）所以捨身属彼，棄
ZW09n0072_p0023a06║我所而事之。此性諸佛所師，不可輕也。（故佛言：
ZW09n0072_p0023a07║一切眾生，皆有佛性淨。是故於彼勿生下劣想，應当尊
ZW09n0072_p0023a08║重，彼即我師，如法恭敬。）捻香燃火，禮空裏之如
ZW09n0072_p0023a09║來。地上真如，信凡心而謗罵。空中無佛，尚盡身
ZW09n0072_p0023a10║命而歸依，眼見佛性容聖，返生輕害。素紙竹帛，
ZW09n0072_p0023a11║猶合掌南無，前境真如，全無敬意。因文敬義，義
ZW09n0072_p0023a12║則是眾生，因義敬文，文則是經卷。因文敬義，因
ZW09n0072_p0023a13║義敬文，文義相從，豈非是理？将刀斫影，豈可關
ZW09n0072_p0023a14║身？只是識字讀經，何關罪事？若言文字是道，不
ZW09n0072_p0023a15║見廣解者不堕三塗，復唱三藏解知，不見無免煞
ZW09n0072_p0023a16║聖人之罪。斯等不敬眾生佛性，唯學教內文字真
ZW09n0072_p0023a17║如，復輕聖內之凡，又慢凡中之聖。（眾生佛性，非今
ZW09n0072_p0023a18║始傳。諸佛應身，昔非不有。三藏講說，豈不見斯？信有
ZW09n0072_p0024a01║而不行，知有而不作，是以見違情羅漢，類凡夫而煞之。
ZW09n0072_p0024a02║由不認盲人，乃逢斯事。加復随名随相，不體解眾生，恣
ZW09n0072_p0024a03║縱心神，聖凡俱害也。）謂名文是道，慢得定之人，信
ZW09n0072_p0024a04║口是非，賤敬眾生之行。故經云：增上慢人。此之
ZW09n0072_p0024a05║謂也。不專論誦，捨教內文字真如。口歎身恭，敬
ZW09n0072_p0024a06║眾生佛性，当根秤理，空悟偈言，臨欲終時，更增
ZW09n0072_p0024a07║受命。其罪滅已，顯過消除，三毒既亡，六根清
ZW09n0072_p0024a08║淨。今当作佛，號曰釋迦。以果收因，即不輕是
ZW09n0072_p0024a09║也。增上慢眾，千劫阿鼻。歷代經傳，豈虛談也。
ZW09n0072_p0024a10║先師既爾，弟子應然。步渉師蹤，則如舊跡。（以體
ZW09n0072_p0024a11║收相，故號不輕，廢體從緣，名為增上。）若愚學即不
ZW09n0072_p0024a12║及，若慧學即太過。得及不過，謂真學也。是以不
ZW09n0072_p0024a13║輕煞智慧之賊，存福行而恭懃，歎三性而讚言，
ZW09n0072_p0024a14║汝当作佛。誦一十九字，故曰少聞。以體收相，而
ZW09n0072_p0024a15║妄心是名多解，多聞三藏，經說無知少解。不輕今
ZW09n0072_p0024a16║稱天人師佛，随文取義，相執是非，學與根差，反
ZW09n0072_p0024a17║增生死。故佛言，如返人得兵，劫火遇風災，此之
ZW09n0072_p0024a18║謂也。是以聖人常住，以無明為宗，六道死生，以
ZW09n0072_p0025a01║是非為本。大丈夫辭怨親於平等，別生死於自他，
ZW09n0072_p0025a02║防刃刀息於地唇，断是非於憎愛。呵五陰，淨六
ZW09n0072_p0025a03║根，咄瞋癡，離於心腑，遠諸見於無知，積菩提於
ZW09n0072_p0025a04║無我，謂解脫之丈夫，故曰出纏之大士。又非破漏
ZW09n0072_p0025a05║之才，故曰全賢之像。上來盲應佛性，敢肆果毅之
ZW09n0072_p0025a06║錄，所見愚情，寄於尺紙。且自悅心腑，以慰愁
ZW09n0072_p0025a07║懷，迷悶之時，暫将榮殆。斯喻群盲摸像，言似杵
ZW09n0072_p0025a08║臼之箕。唱色暉紅，則有雪軻之異。故知此性叵
ZW09n0072_p0025a09║測，惟大聖稽古得知；法性深邃幽玄，非凡情陳而
ZW09n0072_p0025a10║窮曉。其言寡碎，不堪悟人，信自愚情，撰之成
ZW09n0072_p0025a11║韻。請明知解者，願勿哂之。有智賢等，乞不嗤
ZW09n0072_p0025a12║笑？唯願改定，去偽留真。但某雖是蓬夫，不諱
ZW09n0072_p0025a13║簸揚之惡。縱生貧賤，志存松竹之心。亦有見賢思
ZW09n0072_p0025a14║齊之，亦慕智人思愆。
ZW09n0072_p0025a15║又明如來藏觀明所行方法。如來藏觀者，於內
ZW09n0072_p0025a16║有三。一者明所觀境界。二者明能觀之心。三者
ZW09n0072_p0025a17║明頓入一乘，頓出生死。
ZW09n0072_p0026a01║第一所觀境界者，於內有二。一者明緣體義
ZW09n0072_p0026a02║同。二者明見之方法及不見所由。緣體義者，何故
ZW09n0072_p0026a03║名緣。緣者有其二種。一者相，二者行。相緣者，
ZW09n0072_p0026a04║即佛眾生六道相殊，塵沙差別，未論體有，故曰名
ZW09n0072_p0026a05║緣。所言行者，即如佛，約緣起行，所行緣行，或
ZW09n0072_p0026a06║六弊一乘，善惡邪正，大小淺深，苦空常樂，如是
ZW09n0072_p0026a07║諸行及以名相，並約緣生，故曰名緣。體者，即
ZW09n0072_p0026a08║因、佛性、本覺、真如。能與法界作依持建立，故
ZW09n0072_p0026a09║言為體。云何名為緣體義即者，即真如佛性體起成
ZW09n0072_p0026a10║緣，緣即是體，故言為即。出生義同者，諸佛、菩
ZW09n0072_p0026a11║薩、声聞、緣覺、一切聖人，皆悉出於火宅之原，
ZW09n0072_p0026a12║離於生死之際，故言為出。義同者，三世諸佛，悉
ZW09n0072_p0026a13║同有塵沙萬行，一一行德，皆盡虛空遍法界，悉從
ZW09n0072_p0026a14║真如性中流出，不離真如，有斯萬德，故言名同。
ZW09n0072_p0026a15║同者凡聖不二，即者緣體不殊。但以體章名，故言
ZW09n0072_p0026a16║同即。
ZW09n0072_p0026a17║第二見之方法者，即《涅槃經》說：對非佛
ZW09n0072_p0026a18║性，說名佛性，非佛性者，即土木瓦磚，離此無情
ZW09n0072_p0026a19║之物，悉名佛性。又言：眾生者，即是佛性，何以
ZW09n0072_p0026a20║故，若離眾生，無處可得阿耨多羅三藐三菩提。故
ZW09n0072_p0026a21║復言：未得成佛以還，悉名佛性。以此來驗，故
ZW09n0072_p0026a22║知，真如佛性，體起成緣，緣即是體，故言可見。
ZW09n0072_p0026a23║又如《寶性論》說：依此妙法身，出生於三寶。即
ZW09n0072_p0027a01║知，三寶眾生，皆從真如性中流出，皆用真如以為
ZW09n0072_p0027a02║根本。真如佛性即是妙法身。因此真如佛性，約緣
ZW09n0072_p0027a03║依持，始有此三寶眾生，故道：依此妙法身，出於
ZW09n0072_p0027a04║三寶。不出生者，是即真如佛性是能生，佛僧眾生
ZW09n0072_p0027a05║是所生。能生是體，所生是相。因真如佛性能生
ZW09n0072_p0027a06║體，始有佛僧眾生所生相。既知，真如佛性，約緣
ZW09n0072_p0027a07║能作三寶眾生，故知，三寶眾生即是佛性。既是佛
ZW09n0072_p0027a08║性，理然可見。亦如《起信論》文說：依真如，有
ZW09n0072_p0027a09║生滅覺不覺。真如者即是六道名相。真如既是佛
ZW09n0072_p0027a10║性。性體之中，合通一切萬法。既合萬法，即能約
ZW09n0072_p0027a11║緣依持染淨。真如既也依持染淨，染淨即是塵沙差
ZW09n0072_p0027a12║別，差即六道，六道即是名相。名相即是生滅。既
ZW09n0072_p0027a13║知依於真如有斯生滅。故知，生滅即是真如。既是
ZW09n0072_p0027a14║真如，何以故不見。覺不覺者，覺有三種。一者本
ZW09n0072_p0027a15║覺，二者始覺，三者了覺。言本覺者，即是真如佛
ZW09n0072_p0027a16║性。自性清淨，本識之中覺性分明，在纏未出，故
ZW09n0072_p0027a17║言本覺。始覺者，即是行也。覺惡能断，覺善能
ZW09n0072_p0027a18║修，断惡修善，故名為覺。初發心故名始覺。又始
ZW09n0072_p0027a19║覺者，覺有二種。一覺理，二者覺量。言理者，正
ZW09n0072_p0027a20║覺真如佛性，於染淨二業力能雙持，妄法所纏體不
ZW09n0072_p0027a21║缺壞，淨法滋勳亦不增異故體恒如，不缺壞故性常
ZW09n0072_p0027a22║定。既曉真境，照理不虧，見性常恒，故言覺理。
ZW09n0072_p0027a23║言覺量者，於內有二。一明覺能成因，即苦空常樂
ZW09n0072_p0027a24║是。二明覺所成果，即三身果德是。所以因果双
ZW09n0072_p0028a01║照，理量俱明，昏闇初開，故言始覺。言了覺者，
ZW09n0072_p0028a02║即是行因感果，四德俱圓，諸惑皆妄，三祇德滿，
ZW09n0072_p0028a03║於所行法，曉達無窮，照理明徹，故言了覺。言不
ZW09n0072_p0028a04║覺者，即是無明翳覆真如，約緣起妄，染諸倒惑，
ZW09n0072_p0028a05║迷情塵厚，滯隠纏染，睡識未明，故言不覺。不覺
ZW09n0072_p0028a06║者即是無明。本覺者即名自性住。始覺者即是引
ZW09n0072_p0028a07║出。了覺者即名至德。自性住即名本性。引出者即
ZW09n0072_p0028a08║名行性。至德者即名果性。始了二德即名佛僧，體
ZW09n0072_p0028a09║與無明即是眾生。以此理推，即知，真如佛性約緣
ZW09n0072_p0028a10║依持善惡二業，善惡二業即名覺不覺。若覺即名
ZW09n0072_p0028a11║僧，不覺即是眾生。以是義故，故知，佛僧眾生即
ZW09n0072_p0028a12║是佛性。既是佛性，故云可見。又如《涅槃經》三
ZW09n0072_p0028a13║十二卷過半後說：五陰者即佛性。故知，色受想行
ZW09n0072_p0028a14║及諸識等行住轉動所造施為悉名佛性，故言可見。
ZW09n0072_p0028a15║復言：六識者即是佛性。以此文驗故知，真如佛
ZW09n0072_p0028a16║性，體起成緣，依持染淨，舉體皆是，故言可見。
ZW09n0072_p0028a17║又如《勝鬘經》說：識及心法智，不種眾苦涅槃
ZW09n0072_p0028a18║因。即是廢緣証體，故德道非。唯有如來藏法，即
ZW09n0072_p0028a19║是性體。種眾苦即是惡陰及惡六識。能厭苦樂求涅
ZW09n0072_p0028a20║槃即是善陰識等及六度一乘三乘苦空常樂，如是諸
ZW09n0072_p0028a21║行，俱名厭苦善性。故言：唯有如來藏法，種眾
ZW09n0072_p0028a22║苦，及能厭苦樂求涅槃。以此理推，故知，真如佛
ZW09n0072_p0028a23║性，體起成緣，於染淨二業力能雙持，濕潤生長六
ZW09n0072_p0028a24║道果報凡聖二眾，亦復如是。既知，前境佛僧眾生
ZW09n0072_p0029a01║盡是佛性，不離真如有斯名相，不離名相別更真
ZW09n0072_p0029a02║如。即是名相即妄，是真如正相，真如俱因俱果。
ZW09n0072_p0029a03║所以真如佛性顯現分明，約境對緣，豈容藏隱？由
ZW09n0072_p0029a04║不隱故，性相常恒，以常恒故，故言可見。如《涅
ZW09n0072_p0029a05║槃經》說：是人雖信佛法僧寶，不信三寶同一性
ZW09n0072_p0029a06║相，是名為信不具足。又言：三寶性相常恒。亦同
ZW09n0072_p0029a07║是例。如《勝鬘經》復道：生死者依如來藏故說生
ZW09n0072_p0029a08║死，本際不可知。所以得知，離生死外無別真如，
ZW09n0072_p0029a09║離真如外無別生死，故知生死真如即是一體，既同
ZW09n0072_p0029a10║一體，理然可見。行者若悟斯理，無妄不真闇識總
ZW09n0072_p0029a11║融，何邪不正，性智一起，相見摧亡，無始纏迷一
ZW09n0072_p0029a12║時解散。引文証者如《占察經》下卷內說：初發心
ZW09n0072_p0029a13║凡夫，學大乘者，作一實諦觀。復道：善根微少，
ZW09n0072_p0029a14║凡夫恐真如難見，息心不學，地藏菩薩勸進學人稱
ZW09n0072_p0029a15║名繼念得見法身，即是真如，真如即是一實諦觀。
ZW09n0072_p0029a16║以此推驗，即知，凡夫得見真如佛性。如《起信
ZW09n0072_p0029a17║論》文道：凡夫得真如，於後既見十種利益。故
ZW09n0072_p0029a18║知，凡夫得見真如。又《涅槃》中直心內說：若見
ZW09n0072_p0029a19║眾生有少善事，即讚歎之。以此文驗，故知，真如
ZW09n0072_p0029a20║佛性體起成緣，緣還即體，故言可見。不見所由
ZW09n0072_p0029a21║者，不知真如佛性體起成緣緣即體故，所以不見。
ZW09n0072_p0029a22║又廢緣談體名為不見，以果對因亦名不見。又言不
ZW09n0072_p0029a23║見者，唯有成佛果性，金剛後心非佛不了，凡夫位
ZW09n0072_p0029a24║分理然不見。不見者對體以章名，可見者約緣而立
ZW09n0072_p0030a01║稱，見與不見俱有道理，不得於間辨相違也。
ZW09n0072_p0030a02║第二能觀之心者，亦有二種。一明入觀方法，
ZW09n0072_p0030a03║二明照性起行寬狹長短。入觀方法者，於內有二。
ZW09n0072_p0030a04║一明攝念方便。二明善境界了了分明，知入不入
ZW09n0072_p0030a05║相。攝念方便者，須知，若不攝念，學諸觀行，無
ZW09n0072_p0030a06║由可成。云何攝念。初始學觀，先須攝諸妄念，令
ZW09n0072_p0030a07║心停住，故知，妄念本來無實性，實性淨心中本無
ZW09n0072_p0030a08║虛妄。動情既謝，息妄歸真，緣妄不生，故云攝
ZW09n0072_p0030a09║念。妄情既滅，唯有真心。復須引此真心，入於真
ZW09n0072_p0030a10║境，善入境界分明了了，知入不入。觀前境界唯是
ZW09n0072_p0030a11║真如，引此真心常令入觀，觀智一起，相境摧亡，
ZW09n0072_p0030a12║真心不返，故言善住。行立坐臥，心境相随，剎那
ZW09n0072_p0030a13║生滅，故念不移，所以名相不起，妄相不生，真心
ZW09n0072_p0030a14║一發，塵境不行，恒定不乱，故言了了分明。一日
ZW09n0072_p0030a15║一夜分為十，分明時檢驗自心為當在觀為不在觀。
ZW09n0072_p0030a16║若心在，即自知入，若不在觀，即知不入。如是校
ZW09n0072_p0030a17║量，即自知已當已不當。若心不在觀随神妄境，十
ZW09n0072_p0030a18║分五分一不相應，若逢違順還復貪嫌，以此量之，
ZW09n0072_p0030a19║明知，觀心不立。心不立故，故言不入。若也不
ZW09n0072_p0030a20║入，即知，是佛性外浪，行人即自知是佛性，不救
ZW09n0072_p0030a21║眾生，佛道如是之人雖存，日夜並是偷地，而行雖
ZW09n0072_p0030a22║受飲食，恒為盜食，行住臥悉是非儀，運手動足皆
ZW09n0072_p0030a23║名是賊法。若食信施一口飲食，百生萬劫，割切身
ZW09n0072_p0030a24║實，償其施主。上來雖復文多不同，但以文勢相
ZW09n0072_p0030a25║連，其不皆明入觀方法。
ZW09n0072_p0030a26║第二明照性起行寬狹長短者，於中有二。一者
ZW09n0072_p0031a01║起心寬狹，二者明引心令深。起心寬狹者，謂行者
ZW09n0072_p0031a02║等但見前境一箇身真，即見前際微塵数身悉是佛
ZW09n0072_p0031a03║性。何以故。體無別故。若見一箇身真，即見真如
ZW09n0072_p0031a04║佛性佛橫遍十方豎通凡聖。以此理推，即知，性行
ZW09n0072_p0031a05║兩心是寬非狹。二明引心令深者，諸行者等好自思
ZW09n0072_p0031a06║量形像佛表真身，作見即不敢生輕，況復真如佛
ZW09n0072_p0031a07║性。塵沙功德，體性滿足，不少一分一毫，云何於
ZW09n0072_p0031a08║上生輕也。引事比校如其淺深，如似象王。被他箭
ZW09n0072_p0031a09║射，由故見善，乃至畢竟發心不改，如來藏觀亦復
ZW09n0072_p0031a10║如是。被打被罵，以死為期，不退者，始名為深。
ZW09n0072_p0031a11║初時雖復布心入觀，後逢違順，便復起心貪嫌，明
ZW09n0072_p0031a12║知，觀心不立。又與六相應者是名為深。
ZW09n0072_p0031a13║第三頓入一乘，頓出生死者，但見真如佛性境
ZW09n0072_p0031a14║了了分明，觀智一起，倒識不行，前後通用，不假
ZW09n0072_p0031a15║翻廻，塵沙萬境理體同一，以同一故，故言一乘。
ZW09n0072_p0031a16║性智一起，更無後心，迷惑不返，故言頓入。如
ZW09n0072_p0031a17║《占察經》說：地藏菩薩言，若能作此真觀者，速
ZW09n0072_p0031a18║疾得入菩薩種性。既入種性，名頓入一乘。初發心
ZW09n0072_p0031a19║時，便成正覺，即能開解，亦同是例。出生死者，
ZW09n0072_p0031a20║三慧起心，照達真緣，望情頓謝，諸惡摧亡，倒識
ZW09n0072_p0031a21║偏心，永息不行，即名頓出生死。如《勝鬘經》
ZW09n0072_p0031a22║說：捨身命財，盡生死後際等身。但知，真如佛
ZW09n0072_p0031a23║性，起心照境，身命不惜，所為所作悉是出生死
ZW09n0072_p0032a01║業。所觀之境唯見真如，能學之心三業俱盡，境真
ZW09n0072_p0032a02║如故，即名頓入一乘。俱盡故復名頓出生死。上來
ZW09n0072_p0032a03║所制，未敢指南。若有智者，願知定之。
ZW09n0072_p0032a04║又明法身觀。第一法身觀，略有二種。第一就
ZW09n0072_p0032a05║體以明法身。第二法身觀者約緣以明法身。體法身
ZW09n0072_p0032a06║者，即是真如佛性體湛然，自性清淨，非緣修作，
ZW09n0072_p0032a07║在因不少，至果不多，在染不減，處淨不增。本識
ZW09n0072_p0032a08║淨心從本已來，體無有二，無去無來，非生非滅，
ZW09n0072_p0032a09║動散常恒不增。本識淨変，圓滿十方，究竟一相，
ZW09n0072_p0032a10║自性清淨，本來性爾，諸惑容塵，所不能染，塵沙
ZW09n0072_p0032a11║清淨，自性湛然，性體常恒，非緣情異，恒沙諸
ZW09n0072_p0032a12║德，自體滿足，故名體法。
ZW09n0072_p0032a13║第二約緣辨法身，復有二種。一凡，一聖。一
ZW09n0072_p0032a14║法身者，即真如佛性約緣住轉，恒沙品類方得成
ZW09n0072_p0032a15║立，行因報緣無自體依正真如。既法身以體收緣
ZW09n0072_p0032a16║故，以體起是緣，緣即是體。何名為法身者，體変
ZW09n0072_p0032a17║是妄。何故佛性是真非妄。佛者是因果俱真，性則
ZW09n0072_p0032a18║是因果俱談，故名佛性。舉因談果，果非妄，以因
ZW09n0072_p0032a19║果俱真，故因真，故果真。不見真因，生妄果，以
ZW09n0072_p0032a20║體攝於緣，凡聖同一，相體外見相緣各殊，本外見
ZW09n0072_p0032a21║未，體不相，體相即約緣，因果即緣而受稱，就就
ZW09n0072_p0032a22║事而立名因果，別論出體。如《寶性論》云：一切
ZW09n0072_p0032a23║眾生界不離諸佛智，以彼淨無垢性體不二故，依一
ZW09n0072_p0032a24║切諸佛平等性法身，知一切眾生皆有如來藏。以此
ZW09n0072_p0033a01║文驗，故知法界眾生即是法身佛。何以故，因果雖
ZW09n0072_p0033a02║殊，體無別故。真如佛性既是法身，能成體用。用
ZW09n0072_p0033a03║起成緣，所行緣相，生滅不生滅，覺了諸行等，悉
ZW09n0072_p0033a04║是法身所成用。以體收緣，莫問名之與相，解與行
ZW09n0072_p0033a05║等法界参羅俱名一法，諸行者等，若悟此理，見一
ZW09n0072_p0033a06║真如身，即見法身橫遍十方豎通三世，但見現在身
ZW09n0072_p0033a07║真，即見前際微塵数劫一一劫中微塵数身悉是法
ZW09n0072_p0033a08║身，雖可約緣流轉不住，法身之體離生滅故，但見
ZW09n0072_p0033a09║現在身真即見後際佛地，以還悉是法體。所以故，
ZW09n0072_p0033a10║自性法身，約業持業，流轉不住，倒於後際，所以
ZW09n0072_p0033a11║得知。《六根聚經》第二卷說明，真如佛性法身為
ZW09n0072_p0033a12║煩惱薰染随緣起妄。經文道：但從無始世來，與無
ZW09n0072_p0033a13║明心俱，癡闇因緣，薰習力故，現妄境界，以依妄
ZW09n0072_p0033a14║境界薰習緣故，起於妄想，應心計我，我所造集諸
ZW09n0072_p0033a15║業，受生死苦，說彼法身名為眾生，若是眾生中法
ZW09n0072_p0033a16║身，薰習而有力者，煩惱漸薄能厭世間，求涅槃
ZW09n0072_p0033a17║道，信歸一實，修六波羅蜜等一切菩提分法，名為
ZW09n0072_p0033a18║菩薩，乃至修行，一切滿足，究竟得離無明睡者，
ZW09n0072_p0033a19║轉名為佛。當知，如是眾生菩薩佛等，但依世間假
ZW09n0072_p0033a20║名言說，故有差殊，而法身之體畢竟平等，無有異
ZW09n0072_p0033a21║相。如此文驗，故知，前際塵沙品類悉是法身。
ZW09n0072_p0033a22║報身者，一一身上，行因感果，故名報身。又
ZW09n0072_p0033a23║法報兩身同異義者，同則緣體不二，異則各有差
ZW09n0072_p0033a24║殊，不異者報身即是法身。何以故。體起成緣，緣
ZW09n0072_p0034a01║即是體，本來無別，未有體外無明別即。《起信
ZW09n0072_p0034a02║論》云：始覺之義還同本覺。故知，報即法，法即
ZW09n0072_p0034a03║報。報者即本識淨心約緣依持染淨等業，故知，性
ZW09n0072_p0034a04║非独立。本緣成報，即《起信論》云：以有本覺，
ZW09n0072_p0034a05║說名始覺。亦如《勝鬘經》說，以有如來藏故，說
ZW09n0072_p0034a06║生死，本際不可知。亦同是例。以有自性法身，乃
ZW09n0072_p0034a07║至成三身，亦同一種。以此來驗，故知外無別緣。
ZW09n0072_p0034a08║體即緣，法外無別報。法即報，報即法，非一以成
ZW09n0072_p0034a09║法，即非二以成二。報即法，非一故，緣體恒不
ZW09n0072_p0034a10║同。非二故，法無兩別不同，得立法報名。不異
ZW09n0072_p0034a11║故，復得成一義。
ZW09n0072_p0034a12║第二就體以明報應。報應法身者，過去諸佛行
ZW09n0072_p0034a13║因尅果名之為報，體寂然名之為法，對生就用名之
ZW09n0072_p0034a14║為應。即此應身名為報身。何以故。體無別故。即
ZW09n0072_p0034a15║知，應身即報身故。故知，諸佛為度眾生，於一念
ZW09n0072_p0034a16║中分身百億，橫遍法界，豎通凡聖，作一切身盡。
ZW09n0072_p0034a17║何以故得知。如《寶雲經》說：如來九種無窮無盡
ZW09n0072_p0034a18║功德，一一功德皆道盡虛空遍法界。故知，法身遍
ZW09n0072_p0034a19║周法界。二如《涅槃經》說：諸佛度眾生，随類化
ZW09n0072_p0034a20║之，眾生之類有形無形，天地虛空，悉皆充滿。明
ZW09n0072_p0034a21║知，諸佛法身遍滿虛空盡眾生界，一佛既爾，一切
ZW09n0072_p0034a22║同名異名皆亦如是。經文道：佛身者即法身是也。
ZW09n0072_p0034a23║故知，諸佛法身無量無邊，不可窮盡。報身者，佛
ZW09n0072_p0034a24║於過去三大阿僧祇行法界因，今還感得法界果。訓
ZW09n0072_p0034a25║先所求，故名為報。諸行者等，好自思量，從無始
ZW09n0072_p0034a26║已來，恒在一切諸佛境界，不覺不知。心不知故，
ZW09n0072_p0035a01║於爾許諸佛法身所，於佛身上佛心中佛眼裏，具造
ZW09n0072_p0035a02║一切十惡五逆誹謗毀呰呵責打罵剥皮割肉飲血噉
ZW09n0072_p0035a03║髄，一一惡法悉皆具造由如虛空大地等，至於今日
ZW09n0072_p0035a04║未曾一悟。次論生死。沒煩惱河，如斯惡業熾然，
ZW09n0072_p0035a05║更造不休不息，思尋是已，切痛悲傷，更造諸惡，
ZW09n0072_p0035a06║不可具說。諸行者等，好須作意，此当來世甚当可
ZW09n0072_p0035a07║畏。自今以去，既得悟斯真境，斯等諸惡即須頓
ZW09n0072_p0035a08║息，三慧照裏，稱境修行，累劫三祇，於斯頓廢身
ZW09n0072_p0035a09║口意業，與死為期，不証菩提，終無退轉。希同雪
ZW09n0072_p0035a10║山之士誓願，等彼論勤修過四句，始是報佛慈恩。
ZW09n0072_p0035a11║又明法身同異義。若将果望體談，應報俱名
ZW09n0072_p0035a12║法。若将短因就長因，法應俱名報。若以長因就短
ZW09n0072_p0035a13║因，法報俱名應。同則三身體。何以故。體無別
ZW09n0072_p0035a14║故。異則各有差殊。何以故。對生就用，因果不同
ZW09n0072_p0035a15║故。體一故。應報法中，生各別故。因果緣中，出
ZW09n0072_p0035a16║因緣出果故。法界得成應成不二故。法身義復立，
ZW09n0072_p0035a17║同者就體以章名。異者對座而受稱，故名為異。
ZW09n0072_p0035a18║又明三種法身同異義。性法身就體明。緣法身
ZW09n0072_p0035a19║約報論。果法身出緣說。明體故因果非約緣法報即
ZW09n0072_p0035a20║論果故出凡識體一故調然別法報即同而異體真非始
ZW09n0072_p0035a21║了法報果非因因果體全別是故名為異同者體真即緣
ZW09n0072_p0035a22║果。何以故。即《起信論》文云道：以有本覺，覺
ZW09n0072_p0035a23║圓時轉名為佛，緣報即是二德。何以故，還彼論文
ZW09n0072_p0035a24║道：始覺之義，還同本覺及了覺。故果法即體。何
ZW09n0072_p0036a01║以故。即《寶性論》文說：真如性體，遍通三處，
ZW09n0072_p0036a02║乃至究竟，三時不変。亦同是例緣行融之有異果，
ZW09n0072_p0036a03║體則因果双持，稱理而談，則原來不異，故名為
ZW09n0072_p0036a04║同。亦如《六根聚經》說平等法身義。經文道：真
ZW09n0072_p0036a05║如佛性，自性清淨，約體不少，入緣不多。不少故
ZW09n0072_p0036a06║眾生體不異。法身體故，故說眾生即法身。不多
ZW09n0072_p0036a07║故，果異，體不異，於同體故，故說法身即眾生。
ZW09n0072_p0036a08║復道：如是眾生菩提佛等，但依世間假名言說故有
ZW09n0072_p0036a09║差殊，而法身之體畢竟平等。以此文驗，故知，佛
ZW09n0072_p0036a10║僧眾生體相因果俱同一體故因法身。諸佛法身遍三
ZW09n0072_p0036a11║界，如聖眼滿虛空，恒在佛心佛眼裏眾生造罪幾千
ZW09n0072_p0036a12║里。
ZW09n0072_p0036a13║又明心寂觀其體寂者，即真如佛性自性清淨，
ZW09n0072_p0036a14║體無塵穢，本來虛寂。雖居惑，不以惑能惑。雖處
ZW09n0072_p0036a15║淨緣，不假淨而能淨。所以真如佛性，體性如如，
ZW09n0072_p0036a16║自性寂然，常恒不変。雖復至於三處，其體湛然。
ZW09n0072_p0036a17║在凡聖四六之中，性無增減。在淨則名離垢。處穢
ZW09n0072_p0036a18║則名性淨。性淨故，染非能染。離垢處穢則名性
ZW09n0072_p0036a19║淨。性淨故，染非染。離垢故，穢非無。非無能
ZW09n0072_p0036a20║穢。染非染故，性常恒穢。非穢故，體恒淨。體恒
ZW09n0072_p0036a21║淨故，知在眾生不少，至諸佛不多。但以體收六趣
ZW09n0072_p0036a22║四生，即恒不変，故理無塵。以塵無故，故言體
ZW09n0072_p0036a23║寂。所以知之，不染浪緣，性體之中，空無妄業，
ZW09n0072_p0036a24║性非染業，故曰無塵，舉理妄緣，故云體寂。其心
ZW09n0072_p0037a01║寂者，則內興三慧，外達真緣，照理除迷，真興妄
ZW09n0072_p0037a02║謝，觀智一起，妄相摧亡，倒識不行，故言心寂。
ZW09n0072_p0037a03║體寂者，即是其可。心寂者，即是其能。由體寂
ZW09n0072_p0037a04║故，則外有真緣。由心寂故，則內興正智。外淨故
ZW09n0072_p0037a05║塵境摧亡，內靜故妄心謝滅。妄心謝故，故言心
ZW09n0072_p0037a06║寂。塵境滅故，故言體寂。體寂者，無属惠也。心
ZW09n0072_p0037a07║寂者，即無属定也。
ZW09n0072_p0037a08║
ZW09n0072_p0037a09║佛性觀修善法一卷
ZW09n0072_p0037a10║
ZW09n0072_p0037a11║〔錄文完〕