ZW09n0073bp0059a01║〔錄文二〕
ZW09n0073bp0059a02║
ZW09n0073bp0059a03║（前殘）
ZW09n0073bp0059a04║忍心如幻夢，嗔境若龜毛。
ZW09n0073bp0059a05║常能作此觀，逢難轉堅牢。
ZW09n0073bp0059a06║無非亦無是，無下亦無高。
ZW09n0073bp0059a07║若滅貪嗔賊，須行智惠刀。
ZW09n0073bp0059a08║
ZW09n0073bp0059a09║進修名焰地，良為惠光舒。
ZW09n0073bp0059a10║二智心中遣，三空境上祛。
ZW09n0073bp0059a11║無明念念滅，隨眠漸漸除。
ZW09n0073bp0059a12║觀心不染著，何啻至無餘。
ZW09n0073bp0059a13║
ZW09n0073bp0059a14║禪河隨浪淨，定水逐波清。
ZW09n0073bp0059a15║澄神生覺性，志慮滅迷情。
ZW09n0073bp0059a16║遍計虛分別，由來假立名。
ZW09n0073bp0059a17║若了依他起，無別有圓成。
ZW09n0073bp0059a18║
ZW09n0073bp0060a01║惠燈如朗日，蘊界若乾城。
ZW09n0073bp0060a02║明來闇便謝，無復暫時停。
ZW09n0073bp0060a03║妄心猶未滅，仍見我人形。
ZW09n0073bp0060a04║妙智圓光照，唯得一虛名。
ZW09n0073bp0060a05║
ZW09n0073bp0060a06║施門通六行，六行束三檀。
ZW09n0073bp0060a07║資生無畏法，聲色勿相干。
ZW09n0073bp0060a08║二邊純莫立，中道不須安。
ZW09n0073bp0060a09║欲覓無生福，背境向心看。
ZW09n0073bp0060a10║
ZW09n0073bp0060a11║若論無相施，福德極難量。
ZW09n0073bp0060a12║行悲濟貧乏，報果不相忘。
ZW09n0073bp0060a13║凡夫情行劣，施者著稱揚。
ZW09n0073bp0060a14║若論檀相貌，如空遍十方。
ZW09n0073bp0060a15║
ZW09n0073bp0060a16║第三欲得色身住處　從「可以身相」至「即見
ZW09n0073bp0060a17║如來」。
ZW09n0073bp0060a18║如來見身相，為破世間情。
ZW09n0073bp0060a19║恐人生斷見，權且立虛名。
ZW09n0073bp0060a20║假號三十二，八十也空聲。
ZW09n0073bp0060a21║有身非覺體，無相乃真形。
ZW09n0073bp0061a01║
ZW09n0073bp0061a02║第四欲得法身住處　從「彼有眾生」至「以此
ZW09n0073bp0061a03║為實」。
ZW09n0073bp0061a04║果因俱稱妙，理密秘難尋。
ZW09n0073bp0061a05║當來末世後，唯恐法將沉。
ZW09n0073bp0061a06║空生情未達，聞義畏難任。
ZW09n0073bp0061a07║如能信此說，一念佛知心。
ZW09n0073bp0061a08║
ZW09n0073bp0061a09║從「當知是人」至「淨信」。
ZW09n0073bp0061a10║信心成一念，諸佛悉皆知。
ZW09n0073bp0061a11║克因於此日，證果未來時。
ZW09n0073bp0061a12║三大經多劫，六度久安施。
ZW09n0073bp0061a13║熏成無漏種，方號不思議。
ZW09n0073bp0061a14║
ZW09n0073bp0061a15║從「若唯法相」至「我人眾生壽者」。
ZW09n0073bp0061a16║人空法亦空，二相本來同。
ZW09n0073bp0061a17║遍計虛分別，依他礙不通。
ZW09n0073bp0061a18║真如沉識海，流轉若飄蓬。
ZW09n0073bp0061a19║欲證無生性，心外斷行蹤。
ZW09n0073bp0061a20║
ZW09n0073bp0061a21║從「不應取」至「不應取非法」。
ZW09n0073bp0061a22║有因無假號，無因無實名。
ZW09n0073bp0061a23║有無無別體，無有有無形。
ZW09n0073bp0062a01║有無無自性，妄起有無情。
ZW09n0073bp0062a02║有無如谷響，勿著有無聲。
ZW09n0073bp0062a03║
ZW09n0073bp0062a04║從「以是義故」至「何況非法」。
ZW09n0073bp0062a05║渡河須用筏，至岸不須船。
ZW09n0073bp0062a06║人法知無我，悟理詎能詮。
ZW09n0073bp0062a07║中流仍被溺，誰論在二邊。
ZW09n0073bp0062a08║有無但取一，即被汙心田。
ZW09n0073bp0062a09║
ZW09n0073bp0062a10║從「如來所說法」至「非法非非法」。
ZW09n0073bp0062a11║菩提離言說，曾來無得人。
ZW09n0073bp0062a12║須依二空理，然證法王身。
ZW09n0073bp0062a13║有心俱是妄，無執可名真。
ZW09n0073bp0062a14║若悟非非法，高步出情塵。
ZW09n0073bp0062a15║
ZW09n0073bp0062a16║從「一切賢」至「而有差別」。
ZW09n0073bp0062a17║人法俱名執，了即二無為。
ZW09n0073bp0062a18║菩薩能齊證，聲聞悟一非。
ZW09n0073bp0062a19║所知煩惱障，空中無所依。
ZW09n0073bp0062a20║常能作此觀，得聖定無疑。
ZW09n0073bp0062a21║
ZW09n0073bp0062a22║從「若人以七寶」至「不如一四句偈為他人
ZW09n0073bp0062a23║說」。
ZW09n0073bp0062a24║寶滿三千界，齎特作福田。
ZW09n0073bp0062a25║唯成有漏業，終不離人天。
ZW09n0073bp0063a01║經中取四句，與聖作良緣。
ZW09n0073bp0063a02║欲入無為海，須乘般若船。
ZW09n0073bp0063a03║
ZW09n0073bp0063a04║第五於修道中得勝無慢住處　從「須陀洹於
ZW09n0073bp0063a05║意」至「是名須陀洹」。
ZW09n0073bp0063a06║舍凡初至聖，煩惱漸輕微。
ZW09n0073bp0063a07║斷除人我執，創始證無為。
ZW09n0073bp0063a08║緣塵及身見，今者乃知非。
ZW09n0073bp0063a09║七返人天後，一去剩無歸。
ZW09n0073bp0063a10║
ZW09n0073bp0063a11║從「阿羅漢能作是念」至「阿蘭那行」。
ZW09n0073bp0063a12║無生亦無滅，無我亦無人。
ZW09n0073bp0063a13║斷除煩惱障，長辭後有身。
ZW09n0073bp0063a14║境亡心亦滅，無復起貪嗔。
ZW09n0073bp0063a15║少悲偏用智，逍遙獨任真。
ZW09n0073bp0063a16║
ZW09n0073bp0063a17║第六不離佛出時住處　從「如來在燃燈佛所」
ZW09n0073bp0063a18║至「實無所得」。
ZW09n0073bp0063a19║昔時稱善惠，今日號能仁。
ZW09n0073bp0063a20║尋緣緣似妄，識體體無真。
ZW09n0073bp0063a21║法性非因果，如理不從因。
ZW09n0073bp0063a22║後得燃燈記，應知是舊身。
ZW09n0073bp0063a23║
ZW09n0073bp0063a24║第七願淨佛土住處　從「菩薩莊嚴佛土」至
ZW09n0073bp0063a25║「而生其心」。
ZW09n0073bp0063a26║掃除心意地，名為淨土因。
ZW09n0073bp0064a01║無論福與智，先且離貪嗔。
ZW09n0073bp0064a02║莊嚴絕能所，無執乃名真。
ZW09n0073bp0064a03║斷常俱不得，自在脫囂塵。
ZW09n0073bp0064a04║
ZW09n0073bp0064a05║第八成熟眾生住處　從「譬如有人身如須彌」
ZW09n0073bp0064a06║至「是名大身」。
ZW09n0073bp0064a07║須彌高且大，將喻法王身。
ZW09n0073bp0064a08║七寶齊圍繞，六度次為鄰。
ZW09n0073bp0064a09║四色成山相，慈悲作佛因。
ZW09n0073bp0064a10║有身非聖體，無相乃名真。
ZW09n0073bp0064a11║
ZW09n0073bp0064a12║第九遠離隨順外散亂住處　從「如恒河中」至
ZW09n0073bp0064a13║「如來無所說」。
ZW09n0073bp0064a14║恒沙為比量，分為六種多。
ZW09n0073bp0064a15║持經四句偈，七寶詎能過。
ZW09n0073bp0064a16║弘揚隨所在，供養感修羅。
ZW09n0073bp0064a17║經中稱最上，尊高似佛陀。
ZW09n0073bp0064a18║
ZW09n0073bp0064a19║第十色及眾生身搏取觀破相應行住處　從「三
ZW09n0073bp0064a20║千大千世界」至「是名世界」。
ZW09n0073bp0064a21║積塵成世界，析界作微塵。
ZW09n0073bp0064a22║界喻人天果，塵為有漏因。
ZW09n0073bp0064a23║塵因因不實，界果果非真。
ZW09n0073bp0064a24║因果皆如幻，超然物外人。
ZW09n0073bp0065a01║
ZW09n0073bp0065a02║第十一供養如來給侍住處　從「若人以恒河沙
ZW09n0073bp0065a03║身命施」至「其福甚多」。
ZW09n0073bp0065a04║施命恒沙數，人天業轉深。
ZW09n0073bp0065a05║既掩菩提相，無障涅槃心。
ZW09n0073bp0065a06║獼猴投水月，莨菪取花針。
ZW09n0073bp0065a07║愛河浮更沒，苦海出還沉。
ZW09n0073bp0065a08║
ZW09n0073bp0065a09║經中取四句，應知不離身。
ZW09n0073bp0065a10║迷人看似妄，智者了唯真。
ZW09n0073bp0065a11║法性無前後，知非故復新。
ZW09n0073bp0065a12║空無實法，權示敬經人。
ZW09n0073bp0065a13║
ZW09n0073bp0065a14║從「涕淚悲位」至「得聞如是之經」。
ZW09n0073bp0065a15║聞經深解意，心中喜且悲。
ZW09n0073bp0065a16║昔除煩惱障，今能離所知。
ZW09n0073bp0065a17║遍計於先了，圓成證此時。
ZW09n0073bp0065a18║乘因今始悟，方便勸人持。
ZW09n0073bp0065a19║
ZW09n0073bp0065a20║第十二遠離利養疲惱不精進及退等住處　從
ZW09n0073bp0065a21║「得聞是」至「說名實相」。
ZW09n0073bp0065a22║未有無心境，曾無無境心。
ZW09n0073bp0065a23║境亡心亦滅，心滅境非侵。
ZW09n0073bp0065a24║經中稱實相，語妙理能深。
ZW09n0073bp0066a01║證真唯有佛，小聖豈堪任。
ZW09n0073bp0066a02║
ZW09n0073bp0066a03║從「我今得聞」至「甚為希有」。
ZW09n0073bp0066a04║空生聞妙理，如蓬植在麻。
ZW09n0073bp0066a05║凡流言此說，同火出蓮花。
ZW09n0073bp0066a06║恐人生異見，大聖預開遮。
ZW09n0073bp0066a07║若能離此相，定入法王家。
ZW09n0073bp0066a08║
ZW09n0073bp0066a09║從「離一切相即名諸佛」。
ZW09n0073bp0066a10║如能發心者，應當離二邊。
ZW09n0073bp0066a11║涅槃無有相，菩提離所詮。
ZW09n0073bp0066a12║無乘及乘者，人法兩俱捐。
ZW09n0073bp0066a13║欲達無生性，應當絕本源。
ZW09n0073bp0066a14║
ZW09n0073bp0066a15║從「佛言如是」至「第一波羅蜜」。
ZW09n0073bp0066a16║波羅稱彼岸，於中十種名。
ZW09n0073bp0066a17║高卑緣妄識，次第為昏情。
ZW09n0073bp0066a18║燄裏尋求水，琴中覓曲聲。
ZW09n0073bp0066a19║真如何得失，今始號圓成。
ZW09n0073bp0066a20║
ZW09n0073bp0066a21║第十三忍苦住處　從「如我昔為歌利王」至
ZW09n0073bp0066a22║「應生嗔恨乃至無壽者」。
ZW09n0073bp0066a23║行因求聖果，修道在山藏。
ZW09n0073bp0066a24║逢王出遊獵，無殃橫被傷。
ZW09n0073bp0066a25║頻經五百代，前後極時長。
ZW09n0073bp0066a26║乘先忍辱力，今乃證真常。
ZW09n0073bp0067a01║
ZW09n0073bp0067a02║從「離一切相」至「發阿耨多羅」。
ZW09n0073bp0067a03║如能發心者，應當離二邊。
ZW09n0073bp0067a04║涅槃無有相，菩提離所緣。
ZW09n0073bp0067a05║有無終不著，中道二須蠲。
ZW09n0073bp0067a06║欲達無為路，唯當識本源。
ZW09n0073bp0067a07║
ZW09n0073bp0067a08║從「不應住色生心」至「不應住色布施」。
ZW09n0073bp0067a09║菩薩行深智，何曾不帶悲。
ZW09n0073bp0067a10║投身飼餓虎，割肉濟鷹饑。
ZW09n0073bp0067a11║精勤三大劫，曾無一念疲。
ZW09n0073bp0067a12║如能同此行，皆作死生師。
ZW09n0073bp0067a13║
ZW09n0073bp0067a14║從「真語」至「不異語」。
ZW09n0073bp0067a15║眾生與蘊界，名別體非殊。
ZW09n0073bp0067a16║了心知是幻，迷情見有無。
ZW09n0073bp0067a17║真言言不妄，實語語非虛。
ZW09n0073bp0067a18║始終無變異，性相本來如。
ZW09n0073bp0067a19║
ZW09n0073bp0067a20║從「如來所得法」至「無實無虛」。
ZW09n0073bp0067a21║證空便謂實，執我乃成虛。
ZW09n0073bp0067a22║非真復非假，誰有復誰無。
ZW09n0073bp0067a23║對病應施藥，病癒藥還除。
ZW09n0073bp0068a01║常依般若觀，凝寂契真如。
ZW09n0073bp0068a02║
ZW09n0073bp0068a03║第十四離寂靜味住處　從「初日分以恒河身命
ZW09n0073bp0068a04║布施」至「其福勝彼」。
ZW09n0073bp0068a05║眾生與人我，蘊上執虛名。
ZW09n0073bp0068a06║如龜毛不實，似兔角無形。
ZW09n0073bp0068a07║捨身緣妄識，施命為愚情。
ZW09n0073bp0068a08║未離人我執，何以證圓成。
ZW09n0073bp0068a09║
ZW09n0073bp0068a10║從「如來為發大乘」至「最上乘」。
ZW09n0073bp0068a11║所作皆依性，修成功德林。
ZW09n0073bp0068a12║終無趣寂滅，唯有濟群心。
ZW09n0073bp0068a13║行悲悲廣大，用智智能深。
ZW09n0073bp0068a14║利他兼自利，永不被升沉。
ZW09n0073bp0068a15║
ZW09n0073bp0068a16║第十五於證道時遠離喜動住處　從「受持讀誦
ZW09n0073bp0068a17║此經」至「當得三菩提」。
ZW09n0073bp0068a18║先因有報障，今日受持經。
ZW09n0073bp0068a19║暫被人輕賤，轉重卻為輕。
ZW09n0073bp0068a20║若滅依他起，先除遍計情。
ZW09n0073bp0068a21║常能作此觀，何愁道不成。
ZW09n0073bp0068a22║
ZW09n0073bp0068a23║從「云何應住」至「無有眾生樂滅度者」。
ZW09n0073bp0069a01║空生重請問，無心為自身。
ZW09n0073bp0069a02║今發菩提者，當了現前因。
ZW09n0073bp0069a03║行悲疑似妄，智照乃名真。
ZW09n0073bp0069a04║度生權有我，證現即無人。
ZW09n0073bp0069a05║
ZW09n0073bp0069a06║第十六求教受住處　從「須菩提於意云何」至
ZW09n0073bp0069a07║「號釋迦牟尼」。
ZW09n0073bp0069a08║人法兩相待，二法本來如。
ZW09n0073bp0069a09║住空人是妄，人空法亦祛。
ZW09n0073bp0069a10║人法齊俱寂，受記可非虛。
ZW09n0073bp0069a11║心色皆如幻，須言法有無。
ZW09n0073bp0069a12║
ZW09n0073bp0069a13║第十七得聖道住處　從「肉眼」至「佛眼」。
ZW09n0073bp0069a14║天眼通非礙，肉眼礙非通。
ZW09n0073bp0069a15║法眼唯觀俗，惠眼直緣空。
ZW09n0073bp0069a16║佛眼如千日，照異體還同。
ZW09n0073bp0069a17║圓明廓塵界，無礙不含容。
ZW09n0073bp0069a18║
ZW09n0073bp0069a19║從「過去心」至「未來心」。
ZW09n0073bp0069a20║依他一念起，俱為妄所行。
ZW09n0073bp0069a21║見分六十二，煩惱亂縱橫。
ZW09n0073bp0069a22║過去滅無滅，當來生不生。
ZW09n0073bp0069a23║常能修此觀，真妄坦然平。
ZW09n0073bp0069a24║（後殘）
ZW09n0073bp0069a25║
ZW09n0073bp0069a26║〔錄文完〕