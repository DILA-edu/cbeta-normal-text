ZW09n0073ep0092a02║〔錄文五〕
ZW09n0073ep0092a03║
ZW09n0073ep0092a04║（前殘）咸令悲智收。
ZW09n0073ep0092a05║若起眾生見，還同著相求。
ZW09n0073ep0092a06║
ZW09n0073ep0092a07║頌菩薩應無所住　檀波羅蜜是彼岸下六度如頌受之
ZW09n0073ep0092a08║一大阿僧祇，萬行俱齊修。
ZW09n0073ep0092a09║既悟人無我，長依聖道流。
ZW09n0073ep0092a10║二空方漸證，三昧任遨遊。
ZW09n0073ep0092a11║創居歡喜地，常樂遂亡憂。
ZW09n0073ep0092a12║
ZW09n0073ep0092a13║尸羅得清淨，無量劫來因。
ZW09n0073ep0092a14║妄想如怨賊，貪愛若參辰。
ZW09n0073ep0092a15║在欲而無欲，居塵不染塵。
ZW09n0073ep0092a16║權依離垢地，當證法王身。
ZW09n0073ep0092a17║
ZW09n0073ep0092a18║忍心如幻夢，嗔境若龜毛。
ZW09n0073ep0092a19║常能修此觀，逢難轉堅牢。
ZW09n0073ep0092a20║無非亦無我，無下亦無高。
ZW09n0073ep0092a21║若滅貪嗔賊，須行智惠刀。
ZW09n0073ep0092a22║
ZW09n0073ep0092a23║進修名燄地，良為惠光舒。
ZW09n0073ep0092a24║二智心中盡，三空境上祛。
ZW09n0073ep0093a01║無明念念滅，隨眠漸漸除。
ZW09n0073ep0093a02║觀心如不間，何啻至無餘。
ZW09n0073ep0093a03║
ZW09n0073ep0093a04║禪河隨浪淨，定水逐波清。
ZW09n0073ep0093a05║心地生覺性，智照滅迷情。
ZW09n0073ep0093a06║遍計虛分別，由來假立名。
ZW09n0073ep0093a07║若了依他性，無別有圓成。
ZW09n0073ep0093a08║
ZW09n0073ep0093a09║惠燈如朗日，蘊界若乾城。
ZW09n0073ep0093a10║明來暗便謝，無暇暫時停。
ZW09n0073ep0093a11║妄心猶未滅，仍見我人形。
ZW09n0073ep0093a12║妙智圓光燭，唯得一虛名。
ZW09n0073ep0093a13║
ZW09n0073ep0093a14║總頌六度
ZW09n0073ep0093a15║施門通六行，六行束三檀。
ZW09n0073ep0093a16║資生無畏法，聲色不相干。
ZW09n0073ep0093a17║二邊純莫立，中道不須安。
ZW09n0073ep0093a18║欲覓無生處，背境向心觀。
ZW09n0073ep0093a19║
ZW09n0073ep0093a20║頌東方虛空可思量不
ZW09n0073ep0093a21║若論無相施，功德極難量。
ZW09n0073ep0093a22║行悲濟貧乏，果報勿須望。
ZW09n0073ep0093a23║凡夫情行劣，先且略稱揚。
ZW09n0073ep0093a24║欲知檀貌狀，如空遍十方。
ZW09n0073ep0094a01║
ZW09n0073ep0094a02║頌可以身相見如來不
ZW09n0073ep0094a03║如來舉身相，為破世間情。
ZW09n0073ep0094a04║恐人生斷見，權且立虛名。
ZW09n0073ep0094a05║假言三十二，八十也空聲。
ZW09n0073ep0094a06║有身非覺體，無相乃真形。
ZW09n0073ep0094a07║
ZW09n0073ep0094a08║頌頗有眾生聞說是經法生實信不
ZW09n0073ep0094a09║因深果亦深，理密實難尋。
ZW09n0073ep0094a10║當來末後世，唯慮法將沉。
ZW09n0073ep0094a11║空生情未達，聞義恐難任。
ZW09n0073ep0094a12║如能信此說，定是覺人心。
ZW09n0073ep0094a13║
ZW09n0073ep0094a14║頌乃至一念生實信者
ZW09n0073ep0094a15║信根生一念，諸佛盡能知。
ZW09n0073ep0094a16║生因於此日，證果未來時。
ZW09n0073ep0094a17║三大經多劫，六度久安施。
ZW09n0073ep0094a18║熏成無漏種，方號不思議。
ZW09n0073ep0094a19║
ZW09n0073ep0094a20║頌無復我相眾生相
ZW09n0073ep0094a21║人空法亦空，二相體還同。
ZW09n0073ep0094a22║遍計虛分別，依他礙不通。
ZW09n0073ep0094a23║圓成沉識海，流轉若飄蓬。
ZW09n0073ep0095a01║欲識無生性，心外斷行蹤。
ZW09n0073ep0095a02║
ZW09n0073ep0095a03║頌知我說法如筏喻者
ZW09n0073ep0095a04║渡河須用筏，至岸不須船。
ZW09n0073ep0095a05║人法知無我，悟理詎勞詮。
ZW09n0073ep0095a06║中流仍被溺，誰論在二邊。
ZW09n0073ep0095a07║有無但取一，即被汙心田。
ZW09n0073ep0095a08║
ZW09n0073ep0095a09║頌如來得阿耨多羅三藐三菩提
ZW09n0073ep0095a10║菩提離言說，曾來無得人。
ZW09n0073ep0095a11║須依二空理，當證法王身。
ZW09n0073ep0095a12║有心俱是妄，無執可名真。
ZW09n0073ep0095a13║若悟非非法，逍遙出六塵。
ZW09n0073ep0095a14║
ZW09n0073ep0095a15║頌一切聖人皆以無為法得名
ZW09n0073ep0095a16║人法俱名執，了即亦無為。
ZW09n0073ep0095a17║菩薩能齊證，聲聞離一非。
ZW09n0073ep0095a18║所知煩惱障，空中無所依。
ZW09n0073ep0095a19║常能作此觀，得聖定何疑。
ZW09n0073ep0095a20║
ZW09n0073ep0095a21║頌三千大千七寶布施
ZW09n0073ep0095a22║寶滿三千界，賷持作福田。
ZW09n0073ep0095a23║唯成有漏業，終不離人天。
ZW09n0073ep0095a24║持經四句福，與聖作良緣。
ZW09n0073ep0096a01║欲達無為路，須乘般若船。
ZW09n0073ep0096a02║
ZW09n0073ep0096a03║頌須陀洹至阿那含
ZW09n0073ep0096a04║捨凡初至聖，煩惱漸輕微。
ZW09n0073ep0096a05║斷除人我執，創始證無為。
ZW09n0073ep0096a06║緣塵及身見，今者乃知非。
ZW09n0073ep0096a07║七返人天後，一去不知歸。
ZW09n0073ep0096a08║
ZW09n0073ep0096a09║頌阿羅漢
ZW09n0073ep0096a10║無生亦無死，無我亦無人。
ZW09n0073ep0096a11║永除煩惱障，長辭後有身。
ZW09n0073ep0096a12║境亡心亦滅，無復起貪嗔。
ZW09n0073ep0096a13║少悲便用智，蕭然獨任真。
ZW09n0073ep0096a14║
ZW09n0073ep0096a15║頌如來昔在燃燈佛所
ZW09n0073ep0096a16║昔時稱善惠，今日號能人。
ZW09n0073ep0096a17║看緣緣似妄，識體體無真。
ZW09n0073ep0096a18║法性非因果，如理不從因。
ZW09n0073ep0096a19║謂得燃燈記，焉知號舊身。
ZW09n0073ep0096a20║
ZW09n0073ep0096a21║頌嚴佛土
ZW09n0073ep0096a22║掃除心意地，名為淨土因。
ZW09n0073ep0096a23║無論福與智，先且離貪嗔。
ZW09n0073ep0097a01║莊嚴絕能所，無我乃成真。
ZW09n0073ep0097a02║斷常俱不得，穎脫出囂塵。
ZW09n0073ep0097a03║
ZW09n0073ep0097a04║頌須彌山
ZW09n0073ep0097a05║須彌高且大，將喻法王身。
ZW09n0073ep0097a06║七寶齊圍繞，六度次相鄰。
ZW09n0073ep0097a07║四色成山果，慈悲作佛因。
ZW09n0073ep0097a08║有形終不大，無相乃言真。
ZW09n0073ep0097a09║
ZW09n0073ep0097a10║頌恒河中所有沙
ZW09n0073ep0097a11║恒河為比量，分為六種多。
ZW09n0073ep0097a12║持經為四句，七寶詎能過。
ZW09n0073ep0097a13║法門遊履處，供養感修羅。
ZW09n0073ep0097a14║經稱法最勝，尊高似佛陀。
ZW09n0073ep0097a15║
ZW09n0073ep0097a16║頌當何名此經
ZW09n0073ep0097a17║名中無有義，義上復無名。
ZW09n0073ep0097a18║金剛喻真智，能破復堅貞。
ZW09n0073ep0097a19║波羅稱彼岸，入理出迷情。
ZW09n0073ep0097a20║不解心中覓，向外逐空聲。
ZW09n0073ep0097a21║
ZW09n0073ep0097a22║頌三千大千世界所有微塵
ZW09n0073ep0097a23║施命如沙數，人天業轉深。
ZW09n0073ep0097a24║既掩菩提相，能障涅槃心。
ZW09n0073ep0097a25║猿猴探水月，莨菪聚花針。
ZW09n0073ep0098a01║愛河浮更沒，苦海出還沉。
ZW09n0073ep0098a02║
ZW09n0073ep0098a03║頌受持四句偈
ZW09n0073ep0098a04║經中四句偈，應知不離身。
ZW09n0073ep0098a05║迷人看似妄，智者乃唯真。
ZW09n0073ep0098a06║法性非因果，如中非故新。
ZW09n0073ep0098a07║蘊空無實法，焉得有塵人。
ZW09n0073ep0098a08║
ZW09n0073ep0098a09║頌涕淚悲泣而白佛言
ZW09n0073ep0098a10║聞經深解義，心中喜且悲。
ZW09n0073ep0098a11║昔除煩惱障，今能離所知。
ZW09n0073ep0098a12║遍計於先了，圓成證此時。
ZW09n0073ep0098a13║示同今始悟，方便勸人持。
ZW09n0073ep0098a14║
ZW09n0073ep0098a15║頌則生實相
ZW09n0073ep0098a16║未有無心境，曾無了境心。
ZW09n0073ep0098a17║境無心亦滅，心滅境無侵。
ZW09n0073ep0098a18║經中稱實相，語妙理能深。
ZW09n0073ep0098a19║證知唯有佛，小聖詎堪任。
ZW09n0073ep0098a20║
ZW09n0073ep0098a21║頌我今得聞如是經典信解受持不足為難
ZW09n0073ep0098a22║空生問此理，如蓬植在麻。
ZW09n0073ep0098a23║凡流信此說，因火出蓮花。
ZW09n0073ep0098a24║恐人生二見，大聖預開遮。
ZW09n0073ep0098a25║如能離諸相，定入法王家。
ZW09n0073ep0098a26║
ZW09n0073ep0099a01║頌第一波羅蜜非第一波羅蜜
ZW09n0073ep0099a02║波羅稱彼岸，於中十種名。
ZW09n0073ep0099a03║高卑猶妄識，次第為迷情。
ZW09n0073ep0099a04║燄裏尋求水，空中覓響聲。
ZW09n0073ep0099a05║真如何損壞，今始號圓成。
ZW09n0073ep0099a06║
ZW09n0073ep0099a07║頌離一切諸相
ZW09n0073ep0099a08║如能發心者，應當了二邊。
ZW09n0073ep0099a09║涅槃無有相，菩提離所詮。
ZW09n0073ep0099a10║非我及我者，人法兩俱捐。
ZW09n0073ep0099a11║欲達真如理，應當識本源。
ZW09n0073ep0099a12║
ZW09n0073ep0099a13║頌歌利王
ZW09n0073ep0099a14║暴虐離無道，時稱歌利王。
ZW09n0073ep0099a15║逢伊出遊獵，仙人橫被傷。
ZW09n0073ep0099a16║頻經五百代，前後極時長。
ZW09n0073ep0099a17║承仙忍辱力，今乃證真常。
ZW09n0073ep0099a18║
ZW09n0073ep0099a19║頌利益一切眾生
ZW09n0073ep0099a20║菩薩懷深智，何曾不帶悲。
ZW09n0073ep0099a21║投身憂虎餓，割肉恐鷹饑。
ZW09n0073ep0099a22║精勤三大劫，曾無一念疲。
ZW09n0073ep0099a23║如能同此行，皆得作天師。
ZW09n0073ep0100a01║
ZW09n0073ep0100a02║頌實語真語
ZW09n0073ep0100a03║眾生與蘊界，名別體非殊。
ZW09n0073ep0100a04║了心知似幻，迷情見有餘。
ZW09n0073ep0100a05║真言言不妄，實語語非虛。
ZW09n0073ep0100a06║始終無變易，性相本來如。
ZW09n0073ep0100a07║
ZW09n0073ep0100a08║頌如來所得此法無實無虛
ZW09n0073ep0100a09║證空便為實，執我乃成虛。
ZW09n0073ep0100a10║非空亦非有，誰有復誰無。
ZW09n0073ep0100a11║對病應須藥，無病藥還無。
ZW09n0073ep0100a12║常依二空理，穎脫出無餘。
ZW09n0073ep0100a13║
ZW09n0073ep0100a14║頌三時捨身命
ZW09n0073ep0100a15║眾生與壽者，蘊上假虛名。
ZW09n0073ep0100a16║如龜毛不實，似兔角無形。
ZW09n0073ep0100a17║捨身由妄識，施命為迷情。
ZW09n0073ep0100a18║未離人我執，何日證圓成。
ZW09n0073ep0100a19║
ZW09n0073ep0100a20║頌如來為發大乘者說
ZW09n0073ep0100a21║所作皆依性，修成功德林。
ZW09n0073ep0100a22║終無趣寂意，唯有濟群心。
ZW09n0073ep0100a23║行悲悲廣大，用智智慧深。
ZW09n0073ep0100a24║利他兼利己，小聖詎勘任。
ZW09n0073ep0100a25║
ZW09n0073ep0101a01║頌為人輕賤
ZW09n0073ep0101a02║先身有報障，今日受持經。
ZW09n0073ep0101a03║暫被人欺賤，轉重罪還輕。
ZW09n0073ep0101a04║若了依他起，能除遍計情。
ZW09n0073ep0101a05║常依般若觀，何慮不圓成。
ZW09n0073ep0101a06║
ZW09n0073ep0101a07║頌應云何降伏其心
ZW09n0073ep0101a08║空生重請問，無心為自身。
ZW09n0073ep0101a09║欲發菩提者，當了現前因。
ZW09n0073ep0101a10║行悲疑似妄，用智乃成真。
ZW09n0073ep0101a11║度生權用我，證理即無人。
ZW09n0073ep0101a12║
ZW09n0073ep0101a13║頌如來於燃燈所於法有所得不
ZW09n0073ep0101a14║人與法相待，二相本來無。
ZW09n0073ep0101a15║法空人是妄，人空法亦空。
ZW09n0073ep0101a16║人法俱不實，受記可非虛。
ZW09n0073ep0101a17║一切皆如幻，誰言得有無。
ZW09n0073ep0101a18║
ZW09n0073ep0101a19║頌五眼
ZW09n0073ep0101a20║天眼通非礙，肉眼礙非通。
ZW09n0073ep0101a21║法眼唯觀俗，惠眼直緣空。
ZW09n0073ep0101a22║佛眼如千日，照異體還同。
ZW09n0073ep0101a23║圓照法界內，無處不鑒容。
ZW09n0073ep0101a24║
ZW09n0073ep0102a01║頌過去心不可得
ZW09n0073ep0102a02║依他一念起，俱為妄所行。
ZW09n0073ep0102a03║便分六十四，九百亂縱橫。
ZW09n0073ep0102a04║過去滅無滅，當來生不生。
ZW09n0073ep0102a05║常能作此觀，真妄坦然平。
ZW09n0073ep0102a06║
ZW09n0073ep0102a07║頌具足相見不
ZW09n0073ep0102a08║八十隨形好，相分三十二。
ZW09n0073ep0102a09║應物萬般身，理中無一異。
ZW09n0073ep0102a10║人法雙俱遣，色心齊一棄。
ZW09n0073ep0102a11║所以證菩提，實由諸相離。
ZW09n0073ep0102a12║
ZW09n0073ep0102a13║頌是法平等
ZW09n0073ep0102a14║水陸同真際，飛行體一如。
ZW09n0073ep0102a15║法中何彼此，理上豈親疏。
ZW09n0073ep0102a16║自他分別遣，高下執情除。
ZW09n0073ep0102a17║作斯平等觀，咸共入無餘。
ZW09n0073ep0102a18║
ZW09n0073ep0102a19║頌若以色見我
ZW09n0073ep0102a20║涅槃含四德，唯我契真常。
ZW09n0073ep0102a21║齊名八自在，獨一取虛長。
ZW09n0073ep0102a22║非色非聲相，心識豈能量。
ZW09n0073ep0102a23║看時不可見，無見乃形彰。
ZW09n0073ep0102a24║
ZW09n0073ep0102a25║頌恒河沙七寶布施
ZW09n0073ep0102a26║施寶如沙數，唯成有漏因。
ZW09n0073ep0103a01║不如無我觀，了妄乃名真。
ZW09n0073ep0103a02║欲證無生忍，要假離貪嗔。
ZW09n0073ep0103a03║人法知無我，逍遙出六塵。
ZW09n0073ep0103a04║
ZW09n0073ep0103a05║頌無我得成於忍及一合相
ZW09n0073ep0103a06║界塵何一異，報應亦同然。
ZW09n0073ep0103a07║非因亦非果，誰後復誰前。
ZW09n0073ep0103a08║事中通一合，理上兩俱捐。
ZW09n0073ep0103a09║欲達無生路，應當識本源。
ZW09n0073ep0103a10║
ZW09n0073ep0103a11║頌如翳燈幻
ZW09n0073ep0103a12║如星翳燈幻，皆喻為無常。
ZW09n0073ep0103a13║漏識修因果，誰能得久長。
ZW09n0073ep0103a14║（下殘）……
ZW09n0073ep0103a15║
ZW09n0073ep0103a16║〔錄文完〕