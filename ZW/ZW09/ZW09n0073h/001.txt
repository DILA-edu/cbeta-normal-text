ZW09n0073hp0166a01║〔錄文八〕
ZW09n0073hp0166a02║
ZW09n0073hp0166a03║梁朝傅大士夾頌金剛經
ZW09n0073hp0166a04║
ZW09n0073hp0166a05║武帝請志公講經時，志公對曰：「自有大士，
ZW09n0073hp0166a06║見在魚行，善能講唱。」帝乃詔大士入內，問曰：
ZW09n0073hp0166a07║「用何高座？」大士對曰：「不用高座，祗用拍板
ZW09n0073hp0166a08║一具。」大士得板，遂乃唱經，並四十九頌，唱
ZW09n0073hp0166a09║畢，便乃辭帝去之。帝遂問志公：「此是何人？」
ZW09n0073hp0166a10║志公對曰：「此是彌勒菩薩，化身下來，助帝揚
ZW09n0073hp0166a11║化。」帝乃聞之，龍顏大訝，深加珍仰，遂題此頌
ZW09n0073hp0166a12║並經，見在荊州寺四層閣上，至今見在。續有智者
ZW09n0073hp0166a13║不顯姓名，相次復製一十五頌，清涼大法眼禪師，
ZW09n0073hp0166a14║又制四頌，總成六十八頌，今略撮序文，廣傳靈
ZW09n0073hp0166a15║驗，將俟後來崇信，顯示玄通，興般若之教。
ZW09n0073hp0166a16║
ZW09n0073hp0166a17║（此經並依音疏正定）
ZW09n0073hp0166a18║金剛經啟請　（為字平聲　為字去聲）
ZW09n0073hp0166a19║若有人受持金剛經者，先須志心念淨口業真
ZW09n0073hp0166a20║言，然後啟請八金剛、四菩薩名號，所在之處常當
ZW09n0073hp0166a21║擁護。
ZW09n0073hp0166a22║淨口業真言：
ZW09n0073hp0166a23║修唎修唎　摩訶修唎　修修唎　薩婆訶
ZW09n0073hp0166a24║安土地真言：
ZW09n0073hp0166a25║南無三滿哆　母馱喃　唵　度嚕　地尾　薩婆
ZW09n0073hp0166a26║訶
ZW09n0073hp0166a27║虛空藏菩薩普供養真言：
ZW09n0073hp0166a28║唵　誐誐曩　三婆嚩　襪日囉斛
ZW09n0073hp0167a01║奉請八金剛：
ZW09n0073hp0167a02║奉請青除災金剛　（能除一切眾生宿世災殃）
ZW09n0073hp0167a03║奉請辟毒金剛　　（能除一切眾生溫毒之病）
ZW09n0073hp0167a04║奉請黃隨求金剛　（能令一切眾生所求如願）
ZW09n0073hp0167a05║奉請白淨水金剛　（能除一切眾生熱惱之苦）
ZW09n0073hp0167a06║奉請赤聲金剛　　（能令一切眾生常得見佛）
ZW09n0073hp0167a07║奉請定除災金剛　（能除一切眾生災難之苦）
ZW09n0073hp0167a08║奉請紫賢金剛　　（能令一切眾生心開悟解）
ZW09n0073hp0167a09║奉請大神金剛　　（能令一切眾生智牙成就）
ZW09n0073hp0167a10║奉請四菩薩：
ZW09n0073hp0167a11║奉請金剛眷菩薩
ZW09n0073hp0167a12║奉請金剛索菩薩
ZW09n0073hp0167a13║奉請金剛愛菩薩
ZW09n0073hp0167a14║奉請金剛語菩薩
ZW09n0073hp0167a15║發願文：
ZW09n0073hp0167a16║稽首三界尊，歸命十方佛。
ZW09n0073hp0167a17║我今發弘願，持此金剛經。
ZW09n0073hp0167a18║上報四重恩，下濟三塗苦。
ZW09n0073hp0167a19║若有見聞者，悉發菩提心。
ZW09n0073hp0167a20║盡此一報身，同生極樂國。
ZW09n0073hp0167a21║持經梵音：
ZW09n0073hp0167a22║云何得長壽，金剛不壞身？
ZW09n0073hp0167a23║復以何因緣，得大堅固力？
ZW09n0073hp0167a24║云何於此經，究竟到彼岸？
ZW09n0073hp0167a25║願佛開微密，廣為眾生說。
ZW09n0073hp0167a26║
ZW09n0073hp0167a27║
ZW09n0073hp0167a28║
ZW09n0073hp0168a01║金剛般若波羅蜜經
ZW09n0073hp0168a02║
ZW09n0073hp0168a03║法會因由分第一
ZW09n0073hp0168a04║
ZW09n0073hp0168a05║如是我聞，一時佛在舍衛國祇樹給孤獨園，與
ZW09n0073hp0168a06║大比丘眾千二百五十人俱。爾時世尊食時，著衣持
ZW09n0073hp0168a07║缽，入舍衛大城乞食，於其城中，次第乞已，還至
ZW09n0073hp0168a08║本處，飯食訖，收衣缽，洗足已，敷座而坐。
ZW09n0073hp0168a09║頌曰：
ZW09n0073hp0168a10║如來涅槃日，娑羅雙樹間。
ZW09n0073hp0168a11║阿難沒憂海，悲慟不能前。
ZW09n0073hp0168a12║優波初請問，經首立何言。
ZW09n0073hp0168a13║佛教如是著，萬代古今傳。
ZW09n0073hp0168a14║
ZW09n0073hp0168a15║善現啟請分第二
ZW09n0073hp0168a16║
ZW09n0073hp0168a17║時長老須菩提，在大眾中即從座起，偏袒右
ZW09n0073hp0168a18║肩，右膝著地，合掌恭敬，而白佛言：「希有世
ZW09n0073hp0168a19║尊，如來善護念諸菩薩，善付囑諸菩薩。世尊，善
ZW09n0073hp0168a20║男子、善女人發阿耨多羅三藐三菩提心，應云何
ZW09n0073hp0168a21║住？云何降伏其心？」佛言：「善哉善哉！須菩
ZW09n0073hp0168a22║提，如汝所說：『如來善護念諸菩薩，善付囑諸菩
ZW09n0073hp0168a23║薩。』汝今諦聽，當為汝說。善男子、善女人發阿
ZW09n0073hp0168a24║耨多羅三藐三菩提心，應如是住，如是降伏其
ZW09n0073hp0168a25║心。」「唯然世尊，願樂欲聞」。
ZW09n0073hp0168a26║頌曰：
ZW09n0073hp0168a27║希有希有佛，妙理極泥洹。
ZW09n0073hp0168a28║云何降伏住，降伏住為難。
ZW09n0073hp0169a01║二儀法中妙，三乘教喻寬。
ZW09n0073hp0169a02║善哉今諦聽，六賊免遮欄。
ZW09n0073hp0169a03║
ZW09n0073hp0169a04║大乘正宗分第三
ZW09n0073hp0169a05║
ZW09n0073hp0169a06║佛告須菩提，諸菩薩摩訶薩應如是降伏其心，
ZW09n0073hp0169a07║所有一切眾生之類，若卵生、若胎生、若濕生、若
ZW09n0073hp0169a08║化生、若有色、若無色、若有想、若無想、若非有
ZW09n0073hp0169a09║想非無想，我皆令入無餘涅槃而滅度之，如是滅度
ZW09n0073hp0169a10║無量無數無邊眾生，實無眾生得滅度者。何以故？
ZW09n0073hp0169a11║須菩提，若菩薩有我相、人相、眾生相、壽者相，
ZW09n0073hp0169a12║即非菩薩。
ZW09n0073hp0169a13║頌曰：
ZW09n0073hp0169a14║空生初請問，善逝應機酬。
ZW09n0073hp0169a15║先答云何住，次教如是修。
ZW09n0073hp0169a16║胎生卵濕化，咸令悲智收。
ZW09n0073hp0169a17║若起眾生見，還同著相求。
ZW09n0073hp0169a18║
ZW09n0073hp0169a19║妙行無住分第四
ZW09n0073hp0169a20║
ZW09n0073hp0169a21║復次須菩提，菩薩於法應無所住行於布施，所
ZW09n0073hp0169a22║謂不住色布施，不住聲、香、味、觸、法布施。須
ZW09n0073hp0169a23║菩提，菩薩應如是布施，不住於相。何以故？若菩
ZW09n0073hp0169a24║薩不住相布施，其福德不可思量。
ZW09n0073hp0169a25║六般頌曰：檀波羅蜜　　布施
ZW09n0073hp0169a26║施門通六行，六行束三檀。
ZW09n0073hp0169a27║資生無畏法，聲色勿相干。
ZW09n0073hp0169a28║二邊純莫立，中道不須安。
ZW09n0073hp0170a01║欲覓無生處，背境向心觀。
ZW09n0073hp0170a02║
ZW09n0073hp0170a03║尸波羅蜜　　持戒
ZW09n0073hp0170a04║尸羅得清淨，無量劫來因。
ZW09n0073hp0170a05║妄想如怨賊，貪愛若參辰。
ZW09n0073hp0170a06║在欲而無欲，居塵不染塵。
ZW09n0073hp0170a07║權依離垢地，當證法王身。
ZW09n0073hp0170a08║
ZW09n0073hp0170a09║羼提波羅蜜　　忍辱
ZW09n0073hp0170a10║忍心如幻夢，辱境若龜毛。
ZW09n0073hp0170a11║常能修此觀，逢難轉堅牢。
ZW09n0073hp0170a12║無非亦無是，無下亦無高。
ZW09n0073hp0170a13║欲滅貪嗔賊，須行智慧刀。
ZW09n0073hp0170a14║
ZW09n0073hp0170a15║毗離耶波羅蜜　　精進
ZW09n0073hp0170a16║進修名焰地，良為慧光舒。
ZW09n0073hp0170a17║二智心中遣，三空境上祛。
ZW09n0073hp0170a18║無明念念滅，高下執情除。
ZW09n0073hp0170a19║觀心如不間，何啻至無餘。
ZW09n0073hp0170a20║
ZW09n0073hp0170a21║禪波羅蜜　　禪定
ZW09n0073hp0170a22║禪河隨浪靜，定水逐波清。
ZW09n0073hp0170a23║澄神生覺性，息慮滅迷情。
ZW09n0073hp0170a24║遍計虛分別，由來假立名。
ZW09n0073hp0170a25║若了依他起，無別有圓成。
ZW09n0073hp0170a26║
ZW09n0073hp0171a01║般若波羅蜜　　智慧
ZW09n0073hp0171a02║慧燈如朗日，蘊界若乾城。
ZW09n0073hp0171a03║明來暗便謝，無暇暫時停。
ZW09n0073hp0171a04║妄心猶未滅，乃見我人形。
ZW09n0073hp0171a05║妙智圓光照，唯得一空名。
ZW09n0073hp0171a06║
ZW09n0073hp0171a07║總頌六度，應經文六波羅蜜名不備所已，七頌並隨
ZW09n0073hp0171a08║檀波羅蜜六至耳。頌曰：
ZW09n0073hp0171a09║三大僧祇劫，萬行具齊修。
ZW09n0073hp0171a10║既悟無人我，長依聖道流。
ZW09n0073hp0171a11║二空方漸證，三昧任遨遊。
ZW09n0073hp0171a12║創居歡喜地，常樂逐忘憂。
ZW09n0073hp0171a13║
ZW09n0073hp0171a14║須菩提，於意云何？東方虛空可思量不？不也
ZW09n0073hp0171a15║世尊。須菩提，南、西、北方，四維上下，虛空可
ZW09n0073hp0171a16║思量不？不也世尊。須菩提，菩薩無住相布施，福
ZW09n0073hp0171a17║德亦復如是不可思量。須菩提，菩薩但應如所教
ZW09n0073hp0171a18║住。
ZW09n0073hp0171a19║頌曰：
ZW09n0073hp0171a20║若論無相施，功德極難量。
ZW09n0073hp0171a21║行悲濟貧乏，果報不須望。
ZW09n0073hp0171a22║凡夫情行劣，初且略稱揚。
ZW09n0073hp0171a23║欲知檀貌狀，如空遍十方。
ZW09n0073hp0171a24║
ZW09n0073hp0171a25║如理實見分第五
ZW09n0073hp0171a26║
ZW09n0073hp0171a27║須菩提，於意云何？可以身相見如來不？不也
ZW09n0073hp0171a28║世尊，不可以身相得見如來。何以故？如來所說身
ZW09n0073hp0172a01║相，即非身相。佛告須菩提：凡所有相皆是虛妄，
ZW09n0073hp0172a02║若見諸相非相，則見如來。
ZW09n0073hp0172a03║頌曰：
ZW09n0073hp0172a04║如來舉身相，為順世間情。
ZW09n0073hp0172a05║恐人生斷見，權且立虛名。
ZW09n0073hp0172a06║假言三十二，八十也空聲。
ZW09n0073hp0172a07║有身非覺體，無相乃真形。
ZW09n0073hp0172a08║
ZW09n0073hp0172a09║正信希有分第六
ZW09n0073hp0172a10║
ZW09n0073hp0172a11║須菩提白佛言：世尊，頗有眾生，得聞如是言
ZW09n0073hp0172a12║說章句，生實信不？佛告須菩提：莫作是說，如來
ZW09n0073hp0172a13║滅後後五百歲，有持戒修福者，於此章句能生信
ZW09n0073hp0172a14║心，以此為實。
ZW09n0073hp0172a15║頌曰：
ZW09n0073hp0172a16║因深果亦深，理密奧難尋。
ZW09n0073hp0172a17║當來末法世，唯慮法將沉。
ZW09n0073hp0172a18║空生情未達，聞義恐難任。
ZW09n0073hp0172a19║如能信此法，定是覺人心。
ZW09n0073hp0172a20║
ZW09n0073hp0172a21║當知是人，不於一佛二佛三四五佛而種善根，
ZW09n0073hp0172a22║已於無量千萬佛所種諸善根。聞是章句，乃至一念
ZW09n0073hp0172a23║生淨信者。須菩提，如來悉知悉見是諸眾生得如是
ZW09n0073hp0172a24║無量福德。
ZW09n0073hp0172a25║頌曰：
ZW09n0073hp0172a26║信根生一念，諸佛盡能知。
ZW09n0073hp0172a27║生因於此日，證果未來時。
ZW09n0073hp0172a28║三大經多劫，六度久安施。
ZW09n0073hp0173a01║熏成無漏種，方號不思議。
ZW09n0073hp0173a02║
ZW09n0073hp0173a03║何以故？是諸眾生無復我相、人相、眾生相、
ZW09n0073hp0173a04║壽者相、無法相、亦無非法相。何以故？是諸眾
ZW09n0073hp0173a05║生，若心取相，則為著我、人、眾生、壽者；若取
ZW09n0073hp0173a06║法相，則著我、人、眾生、壽者；何以故？若取非
ZW09n0073hp0173a07║法相，即著我、人、眾生、壽者。
ZW09n0073hp0173a08║頌曰：
ZW09n0073hp0173a09║人空法亦空，二相本來同。
ZW09n0073hp0173a10║遍計虛分別，依他礙不通。
ZW09n0073hp0173a11║圓成沉識海，流轉若飄蓬。
ZW09n0073hp0173a12║欲識無生性，心外斷行蹤。
ZW09n0073hp0173a13║
ZW09n0073hp0173a14║是故不應取法，不應取非法。
ZW09n0073hp0173a15║頌曰：
ZW09n0073hp0173a16║有因名假號，無相有馳名。
ZW09n0073hp0173a17║有無無別體，無有有無形。
ZW09n0073hp0173a18║有無無自性，妄起有無情。
ZW09n0073hp0173a19║有無如谷響，勿著有無聲。
ZW09n0073hp0173a20║
ZW09n0073hp0173a21║以是義故，如來常說汝等比丘，知我說法如筏
ZW09n0073hp0173a22║喻者，法尚應捨何況非法。
ZW09n0073hp0173a23║頌曰：
ZW09n0073hp0173a24║渡河須用筏，到岸不須船。
ZW09n0073hp0173a25║人法知無我，悟理詎勞筌。
ZW09n0073hp0173a26║中流乃被溺，誰論在二邊。
ZW09n0073hp0173a27║有無如取一，即被汙心田。
ZW09n0073hp0173a28║
ZW09n0073hp0174a01║無得無說分第七
ZW09n0073hp0174a02║
ZW09n0073hp0174a03║須菩提，於意云何？如來得阿耨多羅三藐三菩
ZW09n0073hp0174a04║提耶？如來有所說法耶？須菩提言：如我解佛所說
ZW09n0073hp0174a05║義，無有定法名阿耨多羅三藐三菩提。亦無有定法
ZW09n0073hp0174a06║如來可說。何以故？如來所說法皆不可取不可說，
ZW09n0073hp0174a07║非法非非法。
ZW09n0073hp0174a08║頌曰：
ZW09n0073hp0174a09║菩提離言說，從來無得人。
ZW09n0073hp0174a10║須依二空理，當證法王身。
ZW09n0073hp0174a11║有心俱是妄，無執乃名真。
ZW09n0073hp0174a12║若悟非非法，逍遙出六塵。
ZW09n0073hp0174a13║
ZW09n0073hp0174a14║所以者何，一切賢聖皆以無為法而有差別。
ZW09n0073hp0174a15║頌曰：
ZW09n0073hp0174a16║人法俱名執，了即二無為。
ZW09n0073hp0174a17║菩薩能齊證，聲聞離一非。
ZW09n0073hp0174a18║所知煩惱盡，空中無所依。
ZW09n0073hp0174a19║常能作此觀，得聖定無疑。
ZW09n0073hp0174a20║
ZW09n0073hp0174a21║依法出生分第八
ZW09n0073hp0174a22║
ZW09n0073hp0174a23║須菩提，於意云何？若人滿三千大千世界七寶
ZW09n0073hp0174a24║以用布施，是人所得福德寧為多不？須菩提言：甚
ZW09n0073hp0174a25║多世尊，何以故？是福德即非福德性，是故如來說
ZW09n0073hp0174a26║福德多。若復有人於此經中受持乃至四句偈等為他
ZW09n0073hp0174a27║人說，其福勝彼。何以故？須菩提，一切諸佛及諸
ZW09n0073hp0174a28║佛阿耨多羅三藐三菩提法，皆從此經出。須菩提，
ZW09n0073hp0175a01║所謂佛法者，即非佛法。
ZW09n0073hp0175a02║頌曰：
ZW09n0073hp0175a03║寶滿三千界，賷持作福田。
ZW09n0073hp0175a04║唯成有漏業，終不離人天。
ZW09n0073hp0175a05║持經取四句，與聖作良緣。
ZW09n0073hp0175a06║欲入無為海，須乘般若船。
ZW09n0073hp0175a07║
ZW09n0073hp0175a08║一切無相分第九
ZW09n0073hp0175a09║
ZW09n0073hp0175a10║須菩提，於意云何？須陀洹能作是念：我得須
ZW09n0073hp0175a11║陀洹果不？須菩提言：不也世尊。何以故？須陀洹
ZW09n0073hp0175a12║名為入流，而無所入，不入色、聲、香、味、觸、
ZW09n0073hp0175a13║法，是名須陀洹。須菩提，於意云何？斯陀含能作
ZW09n0073hp0175a14║是念：我得斯陀含果不？須菩提言：不也世尊。何
ZW09n0073hp0175a15║以故？斯陀含名一往來，而實無往來，是名斯陀
ZW09n0073hp0175a16║含。須菩提，於意云何？阿那含能作是念：我得阿
ZW09n0073hp0175a17║那含果不？須菩提言：不也世尊。何以故？阿那含
ZW09n0073hp0175a18║名為不來，而實無不來，是故名阿那含。
ZW09n0073hp0175a19║頌曰：
ZW09n0073hp0175a20║捨凡初至聖，煩惱漸輕微。
ZW09n0073hp0175a21║斷除人我執，創始至無為。
ZW09n0073hp0175a22║緣塵及身見，今者乃知非。
ZW09n0073hp0175a23║七返人天後，趣寂不知歸。
ZW09n0073hp0175a24║
ZW09n0073hp0175a25║須菩提，於意云何？阿羅漢能作是念：我得阿
ZW09n0073hp0175a26║羅漢道不？須菩提言：不也世尊。何以故？實無有
ZW09n0073hp0175a27║法名阿羅漢。世尊，若阿羅漢作是念：我得阿羅漢
ZW09n0073hp0175a28║道，即為著我、人、眾生、壽者。世尊，佛說我得
ZW09n0073hp0176a01║無諍三昧人中最為第一，是第一離欲阿羅漢。世
ZW09n0073hp0176a02║尊，我不作是念：我是離欲阿羅漢。世尊，我若作
ZW09n0073hp0176a03║是念：我得阿羅漢道。世尊則不說須菩提是樂阿蘭
ZW09n0073hp0176a04║那行者。以須菩提實無所行，而名須菩提是樂阿蘭
ZW09n0073hp0176a05║那行。
ZW09n0073hp0176a06║頌曰：
ZW09n0073hp0176a07║無生即無滅，無我復無人。
ZW09n0073hp0176a08║永除煩惱障，長辭後有身。
ZW09n0073hp0176a09║境亡心亦滅，無復起貪嗔。
ZW09n0073hp0176a10║無悲空有智，蕭然獨任真。
ZW09n0073hp0176a11║
ZW09n0073hp0176a12║莊嚴淨土分第十
ZW09n0073hp0176a13║
ZW09n0073hp0176a14║佛告須菩提：於意云何？如來昔在然燈佛所，
ZW09n0073hp0176a15║於法有所得不？不也世尊，如來在然燈佛所，於法
ZW09n0073hp0176a16║實無所得。
ZW09n0073hp0176a17║頌曰：
ZW09n0073hp0176a18║昔時稱善慧，今日號能仁。
ZW09n0073hp0176a19║看緣緣是妄，識體體非真。
ZW09n0073hp0176a20║法性非因果，如理不從因。
ZW09n0073hp0176a21║謂得然燈記，寧知是舊身。
ZW09n0073hp0176a22║
ZW09n0073hp0176a23║須菩提，於意云何？菩薩莊嚴佛土不？不也世
ZW09n0073hp0176a24║尊。何以故？莊嚴佛土者，則非莊嚴，是名莊嚴。
ZW09n0073hp0176a25║是故須菩提，諸菩薩摩訶薩應如是生清淨心，不應
ZW09n0073hp0176a26║住色生心，不應住聲、香、味、觸、法生心，應無
ZW09n0073hp0177a01║所住，而生其心。
ZW09n0073hp0177a02║頌曰：
ZW09n0073hp0177a03║掃除心意地，名為淨土因。
ZW09n0073hp0177a04║無論福與智，先且離貪嗔。
ZW09n0073hp0177a05║莊嚴絕能所，無我亦無人。
ZW09n0073hp0177a06║斷常俱不染，穎脫出囂塵。
ZW09n0073hp0177a07║
ZW09n0073hp0177a08║須菩提，譬如有人，身如須彌山王，於意云
ZW09n0073hp0177a09║何？是身為大不？須菩提言：甚大世尊。何以故？
ZW09n0073hp0177a10║佛說非身，是名大身。
ZW09n0073hp0177a11║頌曰：
ZW09n0073hp0177a12║須彌高且大，將喻法王身。
ZW09n0073hp0177a13║七寶齊圍繞，六度次相鄰。
ZW09n0073hp0177a14║四色成山相，慈悲作佛因。
ZW09n0073hp0177a15║有形終不大，無相乃為真。
ZW09n0073hp0177a16║
ZW09n0073hp0177a17║無為福勝分第十一
ZW09n0073hp0177a18║
ZW09n0073hp0177a19║須菩提，如恒河中所有沙數，如是沙等恒何，
ZW09n0073hp0177a20║於意云何？是諸恒河沙寧為多不？須菩提言：甚多
ZW09n0073hp0177a21║世尊。但諸恒河尚多無數，何況其沙？須菩提，我
ZW09n0073hp0177a22║今實言告汝，若有善男子、善女人，以七寶滿爾所
ZW09n0073hp0177a23║恒河沙數三千大千世界，以用布施，得福多不？須
ZW09n0073hp0177a24║菩提言：甚多世尊。佛告須菩提：若善男子、善女
ZW09n0073hp0177a25║人，於此經中乃至受持四句偈等，為他人說，而此
ZW09n0073hp0177a26║福德勝前福德。
ZW09n0073hp0177a27║頌曰：
ZW09n0073hp0177a28║河沙數甚多，沙數更難量。
ZW09n0073hp0178a01║將沙齊七寶，能持布施漿。
ZW09n0073hp0178a02║有相皆為幻，徒言智慧強。
ZW09n0073hp0178a03║若論四句偈，此福未為量。
ZW09n0073hp0178a04║
ZW09n0073hp0178a05║尊重正教分第十二
ZW09n0073hp0178a06║
ZW09n0073hp0178a07║復次須菩提，隨說是經乃至四句偈等，當知此
ZW09n0073hp0178a08║處一切世間，天、人、阿修羅，皆應供養，如佛塔
ZW09n0073hp0178a09║廟。何況有人盡能受持讀誦？須菩提，當知是人成
ZW09n0073hp0178a10║就最上第一希有之法。若是經典所在之處，則為有
ZW09n0073hp0178a11║佛，若尊重弟子
ZW09n0073hp0178a12║頌曰：
ZW09n0073hp0178a13║恒沙為比量，分為六種多。
ZW09n0073hp0178a14║持經取四句，七寶詎能過？
ZW09n0073hp0178a15║法門遊歷處，供養感修羅。
ZW09n0073hp0178a16║經中稱最勝，尊高似佛陀。
ZW09n0073hp0178a17║
ZW09n0073hp0178a18║如法受持分第十三
ZW09n0073hp0178a19║
ZW09n0073hp0178a20║爾時須菩提白佛言：世尊，當何名此經？我等
ZW09n0073hp0178a21║云何奉持？佛告須菩提：是經名為《金剛般若波羅
ZW09n0073hp0178a22║蜜》，以是名字汝當奉持。所以者何？須菩提，佛
ZW09n0073hp0178a23║說般若波羅蜜，則非般若波羅蜜，是名般若波羅
ZW09n0073hp0178a24║蜜。須菩提，於意云何？如來有所說法不？須菩提
ZW09n0073hp0178a25║白佛言：世尊，如來無所說。
ZW09n0073hp0178a26║頌曰：
ZW09n0073hp0178a27║名中無有義，義上復無名。
ZW09n0073hp0178a28║金剛喻真智，能破惡堅貞。
ZW09n0073hp0179a01║若到波羅岸，入理出迷情。
ZW09n0073hp0179a02║智人心自覺，愚者外求聲。
ZW09n0073hp0179a03║
ZW09n0073hp0179a04║須菩提，於意云何？三千大千世界所有微塵是
ZW09n0073hp0179a05║為多不？須菩提言：甚多世尊。須菩提，諸微塵，
ZW09n0073hp0179a06║如來說非微塵，是名微塵。如來說世界，非世界，
ZW09n0073hp0179a07║是名世界。
ZW09n0073hp0179a08║頌曰：
ZW09n0073hp0179a09║積塵成世界，析界作微塵。
ZW09n0073hp0179a10║界喻人天果，塵為有漏因。
ZW09n0073hp0179a11║塵因因不實，界果果非真。
ZW09n0073hp0179a12║果因知是幻，逍遙自在人。
ZW09n0073hp0179a13║
ZW09n0073hp0179a14║須菩提，於意云何？可以三十二相見如來不？
ZW09n0073hp0179a15║不也世尊，不可以三十二相得見如來。何以故？如
ZW09n0073hp0179a16║來說三十二相，即是非相，是名三十二相。須菩
ZW09n0073hp0179a17║提，若有善男子、善女人，以恒河沙等身命布施。
ZW09n0073hp0179a18║頌曰：
ZW09n0073hp0179a19║施命如沙數，人天業轉深。
ZW09n0073hp0179a20║既掩菩提相，能障涅槃心。
ZW09n0073hp0179a21║猿猴探水月，莨菪拾花針。
ZW09n0073hp0179a22║愛河浮更沒，苦海出還沉。
ZW09n0073hp0179a23║
ZW09n0073hp0179a24║若復有人於此經中乃至受持四句偈等，為他人
ZW09n0073hp0179a25║說其福甚多。
ZW09n0073hp0179a26║頌曰：
ZW09n0073hp0179a27║經中持四句，應當不離身。
ZW09n0073hp0179a28║愚者看似夢，智者見唯真。
ZW09n0073hp0180a01║法性無前後，無中非故新。
ZW09n0073hp0180a02║蘊空無實法，憑何見有人。
ZW09n0073hp0180a03║
ZW09n0073hp0180a04║離相寂滅分第十四
ZW09n0073hp0180a05║
ZW09n0073hp0180a06║爾時須菩提聞說是經，深解義趣，涕淚悲泣，
ZW09n0073hp0180a07║而白佛言：希有世尊，佛說如是甚深經典，我從昔
ZW09n0073hp0180a08║來所得慧眼，未曾得聞如是之經。
ZW09n0073hp0180a09║頌曰：
ZW09n0073hp0180a10║聞經深解義，心中喜且悲。
ZW09n0073hp0180a11║昔除煩惱障，今能離所知。
ZW09n0073hp0180a12║遍計於先了，圓成證此時。
ZW09n0073hp0180a13║宿乘無礙慧，方便勸人持。
ZW09n0073hp0180a14║
ZW09n0073hp0180a15║世尊，若復有人得聞是經，信心清淨，則生實
ZW09n0073hp0180a16║相。當知是人，成就第一希有功德。世尊，是實相
ZW09n0073hp0180a17║者，則是非相，是故如來說名實相。
ZW09n0073hp0180a18║頌曰：
ZW09n0073hp0180a19║未有無心境，曾無無境心。
ZW09n0073hp0180a20║境忘心自滅，心滅境無侵。
ZW09n0073hp0180a21║經中稱實相，語妙理能深。
ZW09n0073hp0180a22║證知唯有佛，小乘詎能任。
ZW09n0073hp0180a23║
ZW09n0073hp0180a24║世尊，我今得聞如是經典，信解受持不足為
ZW09n0073hp0180a25║難。若當來世後五百歲，其有眾生，得聞是經信解
ZW09n0073hp0180a26║受特，是人則為第一希有。何以故？此人無我相、
ZW09n0073hp0180a27║人相、眾生相、壽者相。所以者何？我相即是非
ZW09n0073hp0180a28║相，人相、眾生相、壽者相即是非相。何以故？離
ZW09n0073hp0181a01║一切諸相，則名諸佛。
ZW09n0073hp0181a02║頌曰：
ZW09n0073hp0181a03║空生聞妙理，如蓬植在麻。
ZW09n0073hp0181a04║凡流信此法，同火出蓮花。
ZW09n0073hp0181a05║恐人生斷見，大聖預開遮。
ZW09n0073hp0181a06║如能離諸相，定入法王家。
ZW09n0073hp0181a07║
ZW09n0073hp0181a08║佛告須菩提，如是如是，若復有人得聞是經，
ZW09n0073hp0181a09║不驚不怖不畏，當知是人甚為希有。
ZW09n0073hp0181a10║頌曰：
ZW09n0073hp0181a11║如能發心者，應當了二邊。
ZW09n0073hp0181a12║涅槃無有相，菩提離所緣。
ZW09n0073hp0181a13║無乘及乘者，人法兩俱捐。
ZW09n0073hp0181a14║欲達真如理，應當識本源。
ZW09n0073hp0181a15║
ZW09n0073hp0181a16║何以故？須菩提，如來說第一波羅蜜，非第一
ZW09n0073hp0181a17║波羅蜜，是名第一波羅蜜。
ZW09n0073hp0181a18║頌曰：
ZW09n0073hp0181a19║波羅稱彼岸，於中十種名。
ZW09n0073hp0181a20║高卑緣妄識，次第為迷情。
ZW09n0073hp0181a21║焰裏尋求水，空中覓響聲。
ZW09n0073hp0181a22║真如何得失，今始號圓成。
ZW09n0073hp0181a23║
ZW09n0073hp0181a24║須菩提，忍辱波羅蜜，如來說非忍辱波羅蜜。
ZW09n0073hp0181a25║何以故？須菩提，如我昔為歌利王割截身體，我於
ZW09n0073hp0181a26║爾時無我相、無人相、無眾生相、無壽者相。何以
ZW09n0073hp0181a27║故？我於往昔節節支解時，若有我相、人相、眾生
ZW09n0073hp0181a28║相、壽者相，應生嗔恨。須菩提，又念過去，於五
ZW09n0073hp0182a01║百世作忍辱仙人。於爾所世，無我相、無人相、無
ZW09n0073hp0182a02║眾生相、無壽者相。
ZW09n0073hp0182a03║頌曰：
ZW09n0073hp0182a04║暴虐唯無道，時稱歌利王。
ZW09n0073hp0182a05║逢君出遊獵，仙人橫被傷。
ZW09n0073hp0182a06║頻經五百世，前後極時長。
ZW09n0073hp0182a07║承仙忍辱力，今乃證真常。
ZW09n0073hp0182a08║
ZW09n0073hp0182a09║是故須菩提，菩薩應離一切相，發阿耨多羅三
ZW09n0073hp0182a10║藐三菩提心，不應住色生心，不應住聲、香、味、
ZW09n0073hp0182a11║觸、法生心，應生無所住心，若心有住則為非住，
ZW09n0073hp0182a12║是故佛說菩薩心不應住色布施。須菩提，菩薩為利
ZW09n0073hp0182a13║益一切眾生，應如是布施。
ZW09n0073hp0182a14║頌曰：
ZW09n0073hp0182a15║菩薩懷深智，何時不帶悲。
ZW09n0073hp0182a16║投身憂虎餓，割肉恐鷹饑。
ZW09n0073hp0182a17║精勤三大劫，曾無一念疲。
ZW09n0073hp0182a18║如能同此行，皆得作天師。
ZW09n0073hp0182a19║
ZW09n0073hp0182a20║如來說一切諸相即是非相。又說一切眾生則非
ZW09n0073hp0182a21║眾生。須菩提，如來是真語者、實語者、如語者、
ZW09n0073hp0182a22║不誑語者、不異語者。
ZW09n0073hp0182a23║頌曰：
ZW09n0073hp0182a24║眾生與蘊界，名別體非殊。
ZW09n0073hp0182a25║了知心似幻，迷情見有餘。
ZW09n0073hp0182a26║真言言不妄，實語語非虛。
ZW09n0073hp0182a27║始終無變異，性相本來如。
ZW09n0073hp0182a28║
ZW09n0073hp0183a01║須菩提，如來所得法，此法無實無虛。須菩
ZW09n0073hp0183a02║提，若菩薩心住於法而行布施，如人入暗則無所
ZW09n0073hp0183a03║見。若菩薩心不住法而行布施，如人有目，日光明
ZW09n0073hp0183a04║照，見種種色。須菩提，當來之世，若有善男子、
ZW09n0073hp0183a05║善女人，能於此經受持讀誦，則為如來以佛智慧悉
ZW09n0073hp0183a06║知是人，悉見是人，皆得成就無量無邊功德。
ZW09n0073hp0183a07║頌曰：
ZW09n0073hp0183a08║說空便為實，執我乃成虛。
ZW09n0073hp0183a09║非空亦非有，誰有復誰無。
ZW09n0073hp0183a10║對病應施藥，無病藥還祛。
ZW09n0073hp0183a11║須依二空理，穎脫入無餘。
ZW09n0073hp0183a12║
ZW09n0073hp0183a13║持經功德分第十五
ZW09n0073hp0183a14║
ZW09n0073hp0183a15║須菩提，若有善男子、善女人，初日分以恒河
ZW09n0073hp0183a16║沙等身布施，中日分復以恒河沙等身布施，後日分
ZW09n0073hp0183a17║亦以恒河沙等身布施，如是無量百千萬億劫以身布
ZW09n0073hp0183a18║施。若復有人聞此經典，信心不逆，其福勝彼。何
ZW09n0073hp0183a19║況書寫受持讀誦為人解說。
ZW09n0073hp0183a20║頌曰：
ZW09n0073hp0183a21║眾生及壽者，蘊上假虛名。
ZW09n0073hp0183a22║如龜毛不實，似兔角無形。
ZW09n0073hp0183a23║捨身由妄識，施命為迷情。
ZW09n0073hp0183a24║詳論福比智，不及受持經。
ZW09n0073hp0183a25║
ZW09n0073hp0183a26║須菩提，以要言之。是經有不可思議、不可稱
ZW09n0073hp0183a27║量、無邊功德。如來為發大乘者說，為發最上乘者
ZW09n0073hp0183a28║說。若有人能受持讀誦廣為人說，如來悉知是人、
ZW09n0073hp0184a01║悉見是人，皆得成就不可量、不可稱、無有邊、不
ZW09n0073hp0184a02║可思議功德，如是人等，則為荷擔如來阿耨多羅三
ZW09n0073hp0184a03║藐三菩提。何以故？須菩提，若樂小法者，著我
ZW09n0073hp0184a04║見、人見、眾生見、壽者見，則於此經不能聽受讀
ZW09n0073hp0184a05║誦為人解說。須菩提，在在處處，若有此經，一切
ZW09n0073hp0184a06║世間、天、人、阿修羅所應供養，當知此處則為是
ZW09n0073hp0184a07║塔。皆應恭敬作禮圍繞以諸花香而散其處。
ZW09n0073hp0184a08║頌曰：
ZW09n0073hp0184a09║所作依他性，修成功德林。
ZW09n0073hp0184a10║終無趣寂意，唯有濟群心。
ZW09n0073hp0184a11║行悲悲廣大，用智智慧深。
ZW09n0073hp0184a12║利他兼自利，小聖詎能任？
ZW09n0073hp0184a13║
ZW09n0073hp0184a14║能淨業障分第十六
ZW09n0073hp0184a15║
ZW09n0073hp0184a16║復次須菩提，若善男子、善女人受持讀誦此
ZW09n0073hp0184a17║經，若為人輕賤，是人先世罪業應墮惡道，以今世
ZW09n0073hp0184a18║人輕賤故，先世罪業則為消滅，當得阿耨多羅三藐
ZW09n0073hp0184a19║三菩提。須菩提，我念過去無量阿僧祇劫，於然燈
ZW09n0073hp0184a20║佛前得值八百四千萬億那由他諸佛，悉皆供養承事
ZW09n0073hp0184a21║無空過者。若復有人於後末世，能受持讀誦此經所
ZW09n0073hp0184a22║得功德，於我所供養諸佛功德，百分不及一，千萬
ZW09n0073hp0184a23║億分乃至算數譬喻所不能及。須菩提，若善男子、
ZW09n0073hp0184a24║善女人於後末世，有受持讀誦此經，所得功德我若
ZW09n0073hp0184a25║具說者，或有人聞心則狂亂狐疑不信。須菩提，當
ZW09n0073hp0184a26║知是經義不可思議，果報亦不可思議。
ZW09n0073hp0184a27║頌曰：
ZW09n0073hp0184a28║先身有報障，今日受持經。
ZW09n0073hp0185a01║暫被人輕賤，轉重復還輕。
ZW09n0073hp0185a02║名了依他起，能除遍計情。
ZW09n0073hp0185a03║常依般若觀，何慮不圓成。
ZW09n0073hp0185a04║
ZW09n0073hp0185a05║究竟無我分第十七
ZW09n0073hp0185a06║
ZW09n0073hp0185a07║爾時須菩提白佛言：世尊，善男子、善女人，
ZW09n0073hp0185a08║發阿耨多羅三藐三菩提心，云何應住？云何降伏其
ZW09n0073hp0185a09║心？佛告須菩提：善男子、善女人發阿耨多羅三藐
ZW09n0073hp0185a10║三菩提心者，當生如是心，我應滅度一切眾生，滅
ZW09n0073hp0185a11║度一切眾生已，而無有一眾生實滅度者。何以故？
ZW09n0073hp0185a12║須菩提，若菩薩有我相、人相、眾生相、壽者相，
ZW09n0073hp0185a13║則非菩薩。所以者何？須菩提，實無有法發阿耨多
ZW09n0073hp0185a14║羅三藐三菩提心者。
ZW09n0073hp0185a15║頌曰：
ZW09n0073hp0185a16║空生重請問，無心為自身。
ZW09n0073hp0185a17║欲發菩提者，當了現前因。
ZW09n0073hp0185a18║行悲疑似妄，用智最言真。
ZW09n0073hp0185a19║度生權立我，證理即無人。
ZW09n0073hp0185a20║
ZW09n0073hp0185a21║須菩提，於意云何？如來於然燈佛所有法得阿
ZW09n0073hp0185a22║耨多羅三藐三菩提不？不也世尊。如我解佛所說
ZW09n0073hp0185a23║義，佛於然燈佛所無有法得阿耨多羅三藐三菩提。
ZW09n0073hp0185a24║佛言：如是如是。須菩提，實無有法如來得阿耨多
ZW09n0073hp0185a25║羅三藐三菩提。須菩提，若有法如來得阿耨多羅三
ZW09n0073hp0185a26║藐三菩提者，然燈佛則不與我授記，汝於來世當得
ZW09n0073hp0185a27║作佛，號釋迦牟尼。以實無有法得阿耨多羅三藐三
ZW09n0073hp0185a28║菩提，是故然燈佛與我授記，作如是言：汝於來世
ZW09n0073hp0186a01║當得作佛，號釋迦牟尼。何以故？如來者，即諸法
ZW09n0073hp0186a02║如義。若有人言：如來得阿耨多羅三藐三菩提。須
ZW09n0073hp0186a03║菩提，實無有法，佛得阿耨多羅三藐三菩提。須菩
ZW09n0073hp0186a04║提，如來所得阿耨多羅三藐三菩提，於是中無實無
ZW09n0073hp0186a05║虛，是故如來說一切法皆是佛法。須菩提，所言一
ZW09n0073hp0186a06║切法者，即非一切法，是故名一切法。須菩提，譬
ZW09n0073hp0186a07║如人身長大。須菩提言：世尊，如來說人身長大則
ZW09n0073hp0186a08║為非大身，是名大身。須菩提，菩薩亦如是，若作
ZW09n0073hp0186a09║是言：我當滅度無量眾生，則不名菩薩。何以故？
ZW09n0073hp0186a10║須菩提，實無有法名為菩薩，是故佛說一切法無
ZW09n0073hp0186a11║我、無人、無眾生、無壽者。須菩提，若菩薩作是
ZW09n0073hp0186a12║言：我當莊嚴佛土，是不名菩薩。何以故？如來說
ZW09n0073hp0186a13║莊嚴佛土者，即非莊嚴，是名莊嚴。須菩提，若菩
ZW09n0073hp0186a14║薩通達無我法者，如來說名真是菩薩。
ZW09n0073hp0186a15║頌曰：
ZW09n0073hp0186a16║人與法相待，二相本來如。
ZW09n0073hp0186a17║法空人是妄，人空法亦祛。
ZW09n0073hp0186a18║人法兩俱實，授記可非虛。
ZW09n0073hp0186a19║一切皆如幻，誰言得有無。
ZW09n0073hp0186a20║
ZW09n0073hp0186a21║一體同觀分第十八
ZW09n0073hp0186a22║
ZW09n0073hp0186a23║須菩提，於意云何？如來有肉眼不？如是世
ZW09n0073hp0186a24║尊，如來有肉眼。須菩提，於意云何？如來有天眼
ZW09n0073hp0186a25║不？如是世尊，如來有天眼。須菩提。於意云何？
ZW09n0073hp0186a26║如來有慧眼不？如是世尊，如來有慧眼。須菩提，
ZW09n0073hp0186a27║於意云何？如來有法眼不？如是世尊，如來有法
ZW09n0073hp0186a28║眼。須菩提，於意云何？如來有佛眼不？如是世
ZW09n0073hp0187a01║尊，如來有佛眼。
ZW09n0073hp0187a02║頌曰：
ZW09n0073hp0187a03║天眼通非礙，肉眼礙非通。
ZW09n0073hp0187a04║法眼唯觀俗，慧眼直緣空。
ZW09n0073hp0187a05║佛眼如千日，照異體還同。
ZW09n0073hp0187a06║圓明法界內，無處不鑒容。
ZW09n0073hp0187a07║
ZW09n0073hp0187a08║須菩提，於意云何？恒河中所有沙，佛說是沙
ZW09n0073hp0187a09║不？如是世尊，如來說是沙。須菩提，於意云何？
ZW09n0073hp0187a10║如一恒河中所有沙，有如是沙等恒河，是諸恒河所
ZW09n0073hp0187a11║有沙數佛世界，如是寧為多不？甚多世尊。佛告須
ZW09n0073hp0187a12║菩提：爾所國土中，所有眾生若干種心，如來悉
ZW09n0073hp0187a13║知。何以故？如來說諸心，皆為非心，是名為心。
ZW09n0073hp0187a14║所以者何？須菩提，過去心不可得，現在心不可
ZW09n0073hp0187a15║得，未來心不可得。
ZW09n0073hp0187a16║頌曰：
ZW09n0073hp0187a17║依他一念起，俱為妄所生。
ZW09n0073hp0187a18║便分七十二，九百亂縱橫。
ZW09n0073hp0187a19║過去滅不滅，當來生不生。
ZW09n0073hp0187a20║常能作此觀，真妄坦然平。
ZW09n0073hp0187a21║
ZW09n0073hp0187a22║法界通化分第十九
ZW09n0073hp0187a23║
ZW09n0073hp0187a24║須菩提，於意云何？若有人滿三千大千世界七
ZW09n0073hp0187a25║寶以用布施，是人以是因緣，得福多不？如是世
ZW09n0073hp0187a26║尊，此人以是因緣，得福甚多。須菩提，若福德有
ZW09n0073hp0187a27║實，如來不說得福德多，以福德無故，如來說得福
ZW09n0073hp0187a28║德多。
ZW09n0073hp0188a01║頌曰：
ZW09n0073hp0188a02║三千大世界，七寶滿其中。
ZW09n0073hp0188a03║有人持布施，得福也如空。
ZW09n0073hp0188a04║由勝慳貪者，未得達真宗。
ZW09n0073hp0188a05║須修四句偈，知覺證真空。
ZW09n0073hp0188a06║
ZW09n0073hp0188a07║離色離相分第二十
ZW09n0073hp0188a08║
ZW09n0073hp0188a09║須菩提，於意云何？佛可以具足色身見不？不
ZW09n0073hp0188a10║也世尊，如來不應以具足色身見。何以故？如來說
ZW09n0073hp0188a11║具足色身，即非具足色身，是名具足色身。須菩
ZW09n0073hp0188a12║提，於意云何？如來可以具足諸相見不？不也世
ZW09n0073hp0188a13║尊，如來不應以具足諸相見。何以故？如來說諸相
ZW09n0073hp0188a14║具足，即非具足，是名諸相具足。
ZW09n0073hp0188a15║頌曰：
ZW09n0073hp0188a16║八十隨形好，相分三十二。
ZW09n0073hp0188a17║應物萬般形，理中非一異。
ZW09n0073hp0188a18║人法兩俱遣，色心齊一棄。
ZW09n0073hp0188a19║所以證菩提，實由諸相離。
ZW09n0073hp0188a20║
ZW09n0073hp0188a21║非說所說分第二十一
ZW09n0073hp0188a22║
ZW09n0073hp0188a23║須菩提，汝勿謂如來作是念：我當有所說法。
ZW09n0073hp0188a24║莫作是念，何以故？若人言：「如來有所說法，」
ZW09n0073hp0188a25║即為謗佛，不能解我所說故。須菩提，說法者無法
ZW09n0073hp0188a26║可說，是名說法。
ZW09n0073hp0188a27║
ZW09n0073hp0188a28║（幽冥禪師新加六十二字）
ZW09n0073hp0189a01║爾時慧命須菩提白佛言：世尊，頗有眾生於未
ZW09n0073hp0189a02║來世，聞說是法生信心不？佛言：須菩提，彼非眾
ZW09n0073hp0189a03║生，非不眾生。何以故？須菩提，眾生眾生者，如
ZW09n0073hp0189a04║來說非眾生，是名眾生。
ZW09n0073hp0189a05║頌曰：
ZW09n0073hp0189a06║不言有所說，所說妙難窮。
ZW09n0073hp0189a07║有說皆為謗，志道處其中。
ZW09n0073hp0189a08║多言無所解，默爾得三乘。
ZW09n0073hp0189a09║智覺一剎那，無生無用終。
ZW09n0073hp0189a10║
ZW09n0073hp0189a11║無法可得分第二十二
ZW09n0073hp0189a12║
ZW09n0073hp0189a13║須菩提白佛言：世尊，佛得阿耨多羅三藐三菩
ZW09n0073hp0189a14║提，為無所得耶？佛言：如是如是，須菩提，我於
ZW09n0073hp0189a15║阿耨多羅三藐三菩提，乃至無有少法可得，是名阿
ZW09n0073hp0189a16║耨多羅三藐三菩提。
ZW09n0073hp0189a17║頌曰：
ZW09n0073hp0189a18║諸佛智明覺，覺性本無涯。
ZW09n0073hp0189a19║佛因有何得，所得為無邪。
ZW09n0073hp0189a20║妙性難量比，得理則無差。
ZW09n0073hp0189a21║執迷不悟者，路錯幾河沙。
ZW09n0073hp0189a22║
ZW09n0073hp0189a23║淨心行善分第二十三
ZW09n0073hp0189a24║
ZW09n0073hp0189a25║復次須菩提，是法平等無有高下，是名阿耨多
ZW09n0073hp0189a26║羅三藐三菩提。以無我、無人、無眾生、無壽者，
ZW09n0073hp0189a27║修一切善法，則得阿耨多羅三藐三菩提。須菩提，
ZW09n0073hp0189a28║所言善法者，如來說：非善法，是名善法。
ZW09n0073hp0190a01║頌曰：
ZW09n0073hp0190a02║水陸同真際，飛行體一如。
ZW09n0073hp0190a03║法中何彼此，理上豈親疏。
ZW09n0073hp0190a04║自他分別遣，高下執情除。
ZW09n0073hp0190a05║了斯平等性，咸共入無餘。
ZW09n0073hp0190a06║
ZW09n0073hp0190a07║福智無比分第二十四
ZW09n0073hp0190a08║
ZW09n0073hp0190a09║須菩提，若三千大千世界中，所有諸須彌山
ZW09n0073hp0190a10║王，如是等七寶聚，有人持用布施，若人以此般若
ZW09n0073hp0190a11║波羅蜜經，乃至四句偈等，受持讀誦、為他人說，
ZW09n0073hp0190a12║於前福德，百分不及一，百千萬億分乃至算數譬喻
ZW09n0073hp0190a13║所不能及。
ZW09n0073hp0190a14║頌曰：
ZW09n0073hp0190a15║施寶如沙數，唯成有漏因。
ZW09n0073hp0190a16║不如無我觀，了妄乃名真。
ZW09n0073hp0190a17║欲證無生忍，要假離貪嗔。
ZW09n0073hp0190a18║人法知無我，逍遙出六塵。
ZW09n0073hp0190a19║
ZW09n0073hp0190a20║化無所化分第二十五
ZW09n0073hp0190a21║
ZW09n0073hp0190a22║須菩提，於意云何？汝等勿謂如來作是念：我
ZW09n0073hp0190a23║當度眾生。須菩提，莫作是念。何以故？實無有眾
ZW09n0073hp0190a24║生如來度者，若有眾生如來度者，如來則有我、
ZW09n0073hp0190a25║人、眾生、壽者。須菩提，如來說有我者，則非有
ZW09n0073hp0190a26║我，而凡夫之人以為有我。須菩提，凡夫者，如來
ZW09n0073hp0191a01║說即非凡夫，是名凡夫。
ZW09n0073hp0191a02║頌曰：
ZW09n0073hp0191a03║眾生修因果，果熟自然圓。
ZW09n0073hp0191a04║法船自然度，何必要人牽？
ZW09n0073hp0191a05║恰似捕魚者，得魚忘卻筌。
ZW09n0073hp0191a06║若道如來度，從來度幾船？
ZW09n0073hp0191a07║
ZW09n0073hp0191a08║法身非相分第二十六
ZW09n0073hp0191a09║
ZW09n0073hp0191a10║須菩提，於意云何？可以三十二相觀如來不？
ZW09n0073hp0191a11║須菩提言：如是如是，以三十二相觀如來。佛言：
ZW09n0073hp0191a12║須菩提，若以三十二相觀如來者，轉輪聖王則是如
ZW09n0073hp0191a13║來。須菩提白佛言：世尊，如我解佛所說義，不應
ZW09n0073hp0191a14║以三十二相觀如來。爾時世尊而說偈言：
ZW09n0073hp0191a15║若以色見我，以音聲求我。
ZW09n0073hp0191a16║是人行邪道，不能見如來。
ZW09n0073hp0191a17║頌曰：
ZW09n0073hp0191a18║涅槃含四德，唯我契真常。
ZW09n0073hp0191a19║齊名八自在，獨我自靈長。
ZW09n0073hp0191a20║非色非聲相，心識豈能量？
ZW09n0073hp0191a21║看時不可見，悟理則形彰。
ZW09n0073hp0191a22║
ZW09n0073hp0191a23║無斷無滅分第二十七
ZW09n0073hp0191a24║
ZW09n0073hp0191a25║須菩提，汝若作是念：如來不以具足相故，得
ZW09n0073hp0191a26║阿耨多羅三藐三菩提。須菩提，莫作是念：如來不
ZW09n0073hp0191a27║以具足相故，得阿耨多羅三藐三菩提。須菩提，汝
ZW09n0073hp0191a28║若作是念，發阿耨多羅三藐三菩提心者，說諸法斷
ZW09n0073hp0192a01║滅相。莫作是念，何以故？發阿耨多羅三藐三菩提
ZW09n0073hp0192a02║心者，於法不說斷滅相。
ZW09n0073hp0192a03║頌曰：
ZW09n0073hp0192a04║相相非有相，具足相無憑。
ZW09n0073hp0192a05║法法生妙法，空空體不同。
ZW09n0073hp0192a06║斷滅不斷滅，知覺悟深宗。
ZW09n0073hp0192a07║若無人我念，方知是志公。
ZW09n0073hp0192a08║
ZW09n0073hp0192a09║不受不貪分第二十八
ZW09n0073hp0192a10║
ZW09n0073hp0192a11║須菩提，若菩薩以滿恒河沙等世界七寶，持用
ZW09n0073hp0192a12║布施；若復有人知一切法無我，得成於忍；此菩薩
ZW09n0073hp0192a13║勝前菩薩所得功德。何以故？須菩提，以諸菩薩不
ZW09n0073hp0192a14║受福德故。須菩提白佛言：世尊，云何菩薩不受福
ZW09n0073hp0192a15║德？須菩提，菩薩所作福德不應貪著，是故說不受
ZW09n0073hp0192a16║福德。
ZW09n0073hp0192a17║頌曰：
ZW09n0073hp0192a18║布施有無相，三生卻彼吞。
ZW09n0073hp0192a19║七寶多行慧，哪知捨六根？
ZW09n0073hp0192a20║但離諸有欲，旋棄愛情恩。
ZW09n0073hp0192a21║但且無貪相，應到法王門。
ZW09n0073hp0192a22║
ZW09n0073hp0192a23║威儀寂靜分第二十九
ZW09n0073hp0192a24║
ZW09n0073hp0192a25║須菩提，若有人言：如來若來、若去、若坐、
ZW09n0073hp0192a26║若臥，是人不解我所說義。何以故？如來者，無所
ZW09n0073hp0193a01║從來亦無所去，故名如來。
ZW09n0073hp0193a02║頌曰：
ZW09n0073hp0193a03║如來何所來，修因幾劫功？
ZW09n0073hp0193a04║斷除人我見，方用達真宗。
ZW09n0073hp0193a05║見相不求相，身空法亦空。
ZW09n0073hp0193a06║往來無所著，來去盡通通。
ZW09n0073hp0193a07║
ZW09n0073hp0193a08║一合理相分第三十
ZW09n0073hp0193a09║
ZW09n0073hp0193a10║須菩提，若善男子、善女人，以三千大千世界
ZW09n0073hp0193a11║碎為微塵，於意云何？是微塵眾寧為多不？甚多世
ZW09n0073hp0193a12║尊，何以故？若是微塵眾實有者，佛則不說是微塵
ZW09n0073hp0193a13║眾，所以者何？佛說微塵眾，則非微塵眾，是名微
ZW09n0073hp0193a14║塵眾。世尊，如來所說三千大千世界，則非世界，
ZW09n0073hp0193a15║是名世界。何以故？若世界實有者，則是一合相，
ZW09n0073hp0193a16║如來說一合相，則非一合相，是名一合相。須菩
ZW09n0073hp0193a17║提，一合相者，則是不可說，但凡夫之人貪著其
ZW09n0073hp0193a18║事。
ZW09n0073hp0193a19║頌曰：
ZW09n0073hp0193a20║界塵何一異，報應亦同然。
ZW09n0073hp0193a21║非因亦非果，誰後復誰先。
ZW09n0073hp0193a22║事中通一合，理則兩俱捐。
ZW09n0073hp0193a23║欲達無生路，應當識本源。
ZW09n0073hp0193a24║
ZW09n0073hp0193a25║知見不生分第三十一
ZW09n0073hp0193a26║
ZW09n0073hp0193a27║須菩提，若人言：佛說我見、人見、眾生見、
ZW09n0073hp0193a28║壽者見。須菩提，於意云何？是人解我所說義不？
ZW09n0073hp0194a01║不也世尊，是人不解如來所說義。何以故？世尊說
ZW09n0073hp0194a02║我見、人見、眾生見、壽者見，即非我見、人見、
ZW09n0073hp0194a03║眾生見、壽者見，是名我見、人見、眾生見、壽者
ZW09n0073hp0194a04║見。須菩提，發阿耨多羅三藐三菩提心者，於一切
ZW09n0073hp0194a05║法，應如是知、如是見、如是信解，不生法相。須
ZW09n0073hp0194a06║菩提，所言法相者，如來說：即非法相，是名法
ZW09n0073hp0194a07║相。
ZW09n0073hp0194a08║頌曰：
ZW09n0073hp0194a09║非到真如理，棄我入無為。
ZW09n0073hp0194a10║眾生及壽者，悟見總皆非。
ZW09n0073hp0194a11║若悟菩提道，彼岸更求離。
ZW09n0073hp0194a12║法相與非相，了應如是知。
ZW09n0073hp0194a13║
ZW09n0073hp0194a14║應化非真分第三十二
ZW09n0073hp0194a15║
ZW09n0073hp0194a16║須菩提，若有人以滿無量阿僧祇世界七寶，持
ZW09n0073hp0194a17║用布施；若有善男子、善女人，發菩薩心者，持於
ZW09n0073hp0194a18║此經乃至四句偈等，受持讀誦為人演說，其福勝
ZW09n0073hp0194a19║彼。云何為人演說，不取於相，如如不動。何以
ZW09n0073hp0194a20║故？
ZW09n0073hp0194a21║一切有為法，如夢幻泡影。
ZW09n0073hp0194a22║如露亦如電，應作如是觀。
ZW09n0073hp0194a23║頌曰：
ZW09n0073hp0194a24║如星翳燈幻，皆為喻無常。
ZW09n0073hp0194a25║漏識修因果，誰言得久長。
ZW09n0073hp0194a26║危脆同泡露，如雲影電光。
ZW09n0073hp0194a27║饒經八萬劫，終是落空亡。
ZW09n0073hp0194a28║
ZW09n0073hp0195a01║佛說是經已。長老須菩提及諸比丘、比丘尼、
ZW09n0073hp0195a02║優婆塞、優婆夷，一切世間，天、人、阿修羅，聞
ZW09n0073hp0195a03║佛所說，皆大歡喜，信受奉行。
ZW09n0073hp0195a04║
ZW09n0073hp0195a05║金剛般若波羅蜜經一卷
ZW09n0073hp0195a06║
ZW09n0073hp0195a07║〔錄文完〕