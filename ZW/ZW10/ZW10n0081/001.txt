ZW10n0081_p0039a01║
ZW10n0081_p0039a02║
ZW10n0081_p0039a03║御注金剛般若經
ZW10n0081_p0039a04║
ZW10n0081_p0039a05║作者　（唐）李隆基整理者　衣川賢次
ZW10n0081_p0039a06║
ZW10n0081_p0039a07║
ZW10n0081_p0039a08║〔題解〕
ZW10n0081_p0039a09║《御注金剛經》，又名《御注金剛般若波羅蜜經》，佛經
ZW10n0081_p0039a10║註疏。一卷。唐玄宗李隆基著。
ZW10n0081_p0039a11║唐朝是我國佛教宗派、佛教理論極為興盛的時期。《金
ZW10n0081_p0039a12║剛經》作為大乘佛教的重要經典，對中國佛教及諸多宗派
ZW10n0081_p0039a13║有著廣泛的影響，在民眾中保持著強大的吸引力。唐玄宗
ZW10n0081_p0039a14║李隆基是我國歷代帝王中在宗教政策方面表現得比較成熟
ZW10n0081_p0039a15║的人物。雖然就個人而言，他比較傾向於信仰道教，但為
ZW10n0081_p0039a16║了國家的長治久安，他一方面利用國家機器的力量對儒釋
ZW10n0081_p0039a17║道三家進行控制，一方面平等對待儒釋道，推行三教合
ZW10n0081_p0039a18║一。為了表現平等對待儒釋道這一姿態，他分別為三教各
ZW10n0081_p0039a19║註釋一種經典：為儒註釋《孝經》，為佛註釋《金剛經》，
ZW10n0081_p0039a20║為道註釋《道德經》。這也就是《御注金剛經》產生的
ZW10n0081_p0039a21║背景。
ZW10n0081_p0039a22║李隆基的《御注金剛經》逐句解釋《金剛經》經文，
ZW10n0081_p0039a23║文字精煉簡要。與正統的佛教徒所著註疏不同，李隆基在
ZW10n0081_p0039a24║這部《御注金剛經》中，對經文不僅有解釋，而且有質疑，
ZW10n0081_p0039a25║反映了李隆基本人對《金剛經》的學習與理解。對我們研
ZW10n0081_p0039a26║究唐代非佛教徒的佛教知識水平以及他們對佛教的理解與
ZW10n0081_p0040a01║觀感，提供了重要的資料。
ZW10n0081_p0040a02║根據《房山石經》本記載，該經於開元二十三年
ZW10n0081_p0040a03║（735）六月三日，由都釋門威儀僧思有表請，至九月十五
ZW10n0081_p0040a04║日經出。「合城具法儀，於通洛門奉迎。其日表賀，便請頒
ZW10n0081_p0040a05║示天下，寫本入藏，宣付史官。」當時的名僧道氳特意為此
ZW10n0081_p0040a06║《御注金剛經》撰寫復疏，名為《御注金剛波羅蜜經宣演》。
ZW10n0081_p0040a07║僧人為了學習《御注金剛經》及其《宣演》，還撰寫了一批
ZW10n0081_p0040a08║相關著作。這些著作，至今在敦煌遺書中仍有保存。
ZW10n0081_p0040a09║《御注金剛經》雖然在當時挾帝王之力，被收入大藏，
ZW10n0081_p0040a10║甚為流行，但其後便亡佚無存。幸而在《房山石經》及敦
ZW10n0081_p0040a11║煌遺書中尚有保存。現存《御注金剛經》的情況如下：
ZW10n0081_p0040a12║一、《房山石經》本：即在北京房山雲居寺藏經洞第八
ZW10n0081_p0040a13║洞（華嚴洞）中保存下來四塊石經，名為《金剛般若波羅
ZW10n0081_p0040a14║蜜經御注并序》。
ZW10n0081_p0040a15║該石碑為唐天寶元年（742）八月十五日立。四石八
ZW10n0081_p0040a16║面，面16行，行60至66字不等，注文雙行。依據吳夢麟
ZW10n0081_p0040a17║先生報告：「經註刻石雖有少部分殘泐，但絕大部分完好。
ZW10n0081_p0040a18║據統計現在尚存經註文一萬三十三字，其中經文四千一百
ZW10n0081_p0040a19║四十字，〔佔〕原經文五千一百多字之百分之八十左右。註
ZW10n0081_p0040a20║文五千八百九十三字（包括序和尾部題記）。」
ZW10n0081_p0040a21║1982年，吳夢麟先生曾發表校錄本《房山石經本〈唐
ZW10n0081_p0040a22║玄宗御注金剛經〉整理記》，1999年訂正後收錄於《房
ZW10n0081_p0041a01║山石經研究（二）》。失傳已久的唐玄宗《御注金剛
ZW10n0081_p0041a02║經》，被初次公佈於世，功不可沒。1987年，《房山石經
ZW10n0081_p0041a03║題記匯編》收錄了《房山石經》本《御注金剛經》的
ZW10n0081_p0041a04║題記。
ZW10n0081_p0041a05║據氣賀澤保規編《房山石經山洞窟所藏隋唐石經一覽
ZW10n0081_p0041a06║表》，房山雲居寺石經山第6洞中另有一種《金剛般若
ZW10n0081_p0041a07║波羅蜜經御注並序》，亦為一卷。但據中國佛學院副院長姚
ZW10n0081_p0041a08║長壽先生的來信，第6洞所藏的實為鳩摩羅什譯《金剛經》
ZW10n0081_p0041a09║（序號101）的題記，姚長壽在信中肯定地說：「《御注金剛
ZW10n0081_p0041a10║經》的本子，房山石經中現存的看來衹有原藏於第8洞中
ZW10n0081_p0041a11║的一種。」故《房山石經山洞窟所藏隋唐石經一覽表》所述
ZW10n0081_p0041a12║有誤，特此說明。
ZW10n0081_p0041a13║筆者於1999年承蒙方廣錩、姚長壽兩位先生的支持與
ZW10n0081_p0041a14║幫助，在北京法源寺得以就《房山石經》本《御注金剛經》
ZW10n0081_p0041a15║的拓片進行調查。該拓片的圖版目前已經出版，可參見中
ZW10n0081_p0041a16║國佛教協會編：《房山石經》隋唐刻經部分第三冊，華夏出
ZW10n0081_p0041a17║版社，2001年。
ZW10n0081_p0041a18║二、敦煌寫卷本：即現藏於英國圖書館的敦煌遺書斯
ZW10n0081_p0041a19║2068號。
ZW10n0081_p0041a20║該遺書首尾均殘，中間存304行，前28行下半殘缺。
ZW10n0081_p0041a21║從文字量計算，大約保存《房山石經》本的80%。其書寫
ZW10n0081_p0042a01║年代約為盛唐時期（8-9世紀）。
ZW10n0081_p0042a02║該遺書早期曾為矢吹慶輝發現，但未能考訂出即為唐
ZW10n0081_p0042a03║玄宗《御注金剛經》，故擬名作《金剛般若經挾注》後，校
ZW10n0081_p0042a04║錄收於《大正新修大藏經》第85冊，編號為第2739號。
ZW10n0081_p0042a05║該遺書圖版可見黃永武編《敦煌寶藏》第15冊，新文
ZW10n0081_p0042a06║豐出版公司，1981年。
ZW10n0081_p0042a07║三、吐魯番出土殘片，至今為止，共發現3片。
ZW10n0081_p0042a08║（一）現藏於德國國家圖書館，編號為第1037號，存
ZW10n0081_p0042a09║11行，前9行上殘，後2行下殘，書寫年代不明。圖版參
ZW10n0081_p0042a10║見梯婁編《漢文佛教文獻殘卷目錄》第一冊附錄圖版45，
ZW10n0081_p0042a11║柏林，1975年。
ZW10n0081_p0042a12║（二）現藏於德國國家圖書館，編號為第307號，存3
ZW10n0081_p0042a13║行，圖版見《花園大學文學部研究紀要》，第36號，
ZW10n0081_p0042a14║2004年。
ZW10n0081_p0042a15║（三）現藏於日本京都國立博物館，殘片粘貼在題為
ZW10n0081_p0042a16║《六朝以來漢番殘字冊》的冊頁中，存4行，上殘。書寫年
ZW10n0081_p0042a17║代約為8世紀。
ZW10n0081_p0042a18║以上三種《御注金剛經》，《房山石經》本首尾完整，
ZW10n0081_p0042a19║但每石中間部分均有殘泐；敦煌遺書本首尾均缺，但中間
ZW10n0081_p0042a20║文字清晰悅目，誤洐脫倒極少；吐魯番本雖為殘片，但所
ZW10n0081_p0042a21║存開頭部分可以據補以上二本的殘缺。
ZW10n0081_p0042a22║此次筆者在吳夢麟先生錄校的基礎上，重新以《房山
ZW10n0081_p0042a23║石經》本為底本，以敦煌遺書本、吐魯番本為參校本進行
ZW10n0081_p0042a24║校錄整理。結果復原了《房山石經》本所缺的經文630字、
ZW10n0081_p0042a25║注文1232字。校錄整理時，還參校了《大正藏》第2739
ZW10n0081_p0042a26║號、道氤《御注金剛般若波羅蜜經宣演》（敦煌遺書存13
ZW10n0081_p0043a01║號，《趙城金藏》存卷5，德國吐魯番殘片有兩號）和慧光
ZW10n0081_p0043a02║《大乘開心顯性頓悟真宗論》（孰煌遺書存兩號）中的一些
ZW10n0081_p0043a03║《御注金剛經》的引文。
ZW10n0081_p0043a04║據《房山石經》本《御注金剛經》第一面底部的題記，
ZW10n0081_p0043a05║該本由一位叫李大師的出家人合家捐刻的。今查《房山石
ZW10n0081_p0043a06║經》本《御注金剛經》所引《金剛經》正文有若干錯漏，
ZW10n0081_p0043a07║應為李大師所雇的民間刻工疏失所致。本錄校本依據《大
ZW10n0081_p0043a08║正藏》本《金剛經》及日本大谷大學所藏敦煌遺書咸亨四
ZW10n0081_p0043a09║年（673）長安宮廷寫經《金剛經》（大谷餘乙26號）對
ZW10n0081_p0043a10║《金剛經》正文進行校勘整理。
ZW10n0081_p0043a11║至於《御注金剛經》的背景及其特色、對後世的影響、
ZW10n0081_p0043a12║跟禪宗的關係等問題，整理者另有專論已於二十一世紀敦
ZW10n0081_p0043a13║煌學國際學術研討會上發表，請參閱。
ZW10n0081_p0043a14║整理本的底、校本如下：
ZW10n0081_p0043a15║底本：
ZW10n0081_p0043a16║《房山石經本》拓片。筆者所用為中國佛教協會藏原
ZW10n0081_p0043a17║拓片。
ZW10n0081_p0043a18║校本：
ZW10n0081_p0043a19║甲本，英國圖書館藏敦煌寫本斯2068號。
ZW10n0081_p0043a20║乙本，德國國家圖書館藏吐魯番出土斷片1037號。
ZW10n0081_p0043a21║丙本，德國國家圖書館藏吐魯番出土斷片303號。
ZW10n0081_p0043a22║丁本，日本京都國立博物館藏《六朝以來漢番殘字
ZW10n0081_p0043a23║冊》。
ZW10n0081_p0043a24║戊本，吳夢麟：《房山石經本〈唐玄宗注金剛經〉整理
ZW10n0081_p0043a25║記》，載吳立民主編《房山石經研究》（二），中國佛教文化
ZW10n0081_p0043a26║出版有限公司，香港，1999年。
ZW10n0081_p0044a01║己本，麥谷邦夫：《唐玄宗〈金剛般若波羅蜜經注〉本
ZW10n0081_p0044a02║文》，載《唐玄宗〈金剛般若波羅蜜經注〉索引》，京都大
ZW10n0081_p0044a03║學人文科學研究所附屬漢字情報研究中心編《東方學資料
ZW10n0081_p0044a04║叢刊》第15冊，2007年。
ZW10n0081_p0044a05║至於參校的《大正藏》第2739號、《御注金剛般若波
ZW10n0081_p0044a06║羅蜜經宣演》、《大乘開心顯性頓悟真宗論》等，一概隨文
ZW10n0081_p0044a07║說明。
ZW10n0081_p0044a08║
ZW10n0081_p0044a09║〔錄文〕
ZW10n0081_p0044a10║
ZW10n0081_p0044a11║金剛般若波羅蜜經注序
ZW10n0081_p0044a12║　御注并序
ZW10n0081_p0044a13║
ZW10n0081_p0044a14║述作者，明聖之能事也。朕誠寡薄，豈宜空為
ZW10n0081_p0044a15║好古，竊比前□□□□□□□□□□徒自為矜飾？
ZW10n0081_p0044a16║蓋欲弘獎風教爾。昔歲述《孝經》以為百行之首，
ZW10n0081_p0044a17║故深覃要旨，冀闡微言，不唯先王至德，實謂君子
ZW10n0081_p0044a18║務本。近又讚《道德》，伏知　聖祖，垂教著經，
ZW10n0081_p0044a19║□□□□□□□□□□稟訓。況道家使人精神專
ZW10n0081_p0044a20║一，動合無為。凡有以理天下之二經，故不可闕也。
ZW10n0081_p0044a21║今之此注，則順乎來請。夫眾竅互作，鼓之者風也；
ZW10n0081_p0044a22║柤梨相殊，可口者味也。苟在□□□□□□□□□
ZW10n0081_p0044a23║將助我者，何間然乎！且聖人設教以盡理，因言以
ZW10n0081_p0045a01║成教。悟教則言可忘，得理而教可遺。同乎大通者，
ZW10n0081_p0045a02║雖分門而一致；攻乎異端者，將易性於多方。諒
ZW10n0081_p0045a03║□□□□□□□□□□□在乎？不著人我，不住
ZW10n0081_p0045a04║福德，忘心於三伐，閉境於六塵，以音聲求，如夢
ZW10n0081_p0045a05║幻法。故發菩提者，趣於中道，習無漏者，名為入
ZW10n0081_p0045a06║流。將會如如，故須遣遣，□然三
ZW10n0081_p0045a07║□□□□□□□□□同證，皆眾妙門，可不美歟！
ZW10n0081_p0045a08║可不美歟！□文關事迹，理涉名數，注中粗舉
ZW10n0081_p0045a09║而未盡明，及經中梵音應須翻譯者，并詳諸義
ZW10n0081_p0045a10║訣云。
ZW10n0081_p0045a11║
ZW10n0081_p0045a12║金剛般若波羅蜜經
ZW10n0081_p0045a13║金剛真寶，能碎堅積；般若正智，能破煩
ZW10n0081_p0045a14║惱。無住無取，證波羅而捨筏；即色即空，契菩
ZW10n0081_p0045a15║提於中道。如是降伏，可以稱常。
ZW10n0081_p0045a16║
ZW10n0081_p0045a17║如是我聞：一時佛在舍衛國祇樹給孤獨園。
ZW10n0081_p0045a18║如是勝法，我聞。此一會之時，在舍衛國。祇
ZW10n0081_p0046a01║陀施樹，須達買園，莊嚴道場，如是說法。
ZW10n0081_p0046a02║
ZW10n0081_p0046a03║與大比丘眾千二百五十人俱。
ZW10n0081_p0046a04║上果乞士，其數若斯，隨佛經行，得預今會。
ZW10n0081_p0046a05║
ZW10n0081_p0046a06║爾時，世尊食時，著衣持鉢，入舍衛大城乞食。
ZW10n0081_p0046a07║齋食之時，將行求食，是以具服入城，持
ZW10n0081_p0046a08║鉢而乞。
ZW10n0081_p0046a09║
ZW10n0081_p0046a10║於其城中，次第乞已，還至本處。飯食訖，收衣
ZW10n0081_p0046a11║鉢，洗足已，敷座而坐。
ZW10n0081_p0046a12║徒跣而行，故洗足；將欲說法，故敷座。
ZW10n0081_p0046a13║
ZW10n0081_p0046a14║時長老須菩提，在大眾中，即從座起，偏袒右肩，
ZW10n0081_p0046a15║右膝箸地，合掌恭敬，而白佛言。
ZW10n0081_p0046a16║□…□解空□…□□□…□明□…□。
ZW10n0081_p0046a17║
ZW10n0081_p0046a18║希有，世尊。如來善護念諸菩薩，善付囑諸菩薩。
ZW10n0081_p0046a19║護持念恤，成熟根性，付託囑授，宣通法
ZW10n0081_p0047a01║音，功力如斯，實為希有。
ZW10n0081_p0047a02║
ZW10n0081_p0047a03║世尊，善男子、善女人，發阿耨多羅三藐三菩提
ZW10n0081_p0047a04║心，應云何住？云何降伏其心？
ZW10n0081_p0047a05║前歎護□□□□□之心諮□□□□□。
ZW10n0081_p0047a06║
ZW10n0081_p0047a07║佛言：善哉！善哉！須菩提，如汝所說，如來善護
ZW10n0081_p0047a08║念諸菩薩，善付囑諸菩薩。汝今諦聽，當為汝說：
ZW10n0081_p0047a09║善男子、善女人，發阿耨多羅三藐三菩提心，應如
ZW10n0081_p0047a10║是住，如是降伏其心。
ZW10n0081_p0047a11║□□□□□哉。□□□□□光標□□□□。
ZW10n0081_p0047a12║
ZW10n0081_p0047a13║唯然，世尊。願樂欲聞。
ZW10n0081_p0047a14║受勅諦聽，故云「唯然」；深好法音，故云
ZW10n0081_p0047a15║「願樂」。
ZW10n0081_p0047a16║
ZW10n0081_p0047a17║佛告須菩提：諸菩薩摩訶薩，應如是降伏其心：
ZW10n0081_p0047a18║所有一切眾生之類，若卵生、若胎生、若濕生、
ZW10n0081_p0047a19║若化生、若有色、若無色、若有想、若無想、若
ZW10n0081_p0047a20║非有想、若非無想，我皆令入無餘涅槃而滅
ZW10n0081_p0047a21║度之。
ZW10n0081_p0047a22║卵胎濕化，依四緣生。有色無色，依有無生。
ZW10n0081_p0047a23║有想無想，依境界生。若非有想、若非無想，依粗
ZW10n0081_p0047a24║細觀生。如是眾緣，皆非中道。故我以般若正觀，
ZW10n0081_p0048a01║皆令悟入圓寂常樂，則滅盡苦趣，超度愛流。夫以
ZW10n0081_p0048a02║般若智破，煩惱障盡；般若智存，斯有餘也。若能
ZW10n0081_p0048a03║遣之又遣，空法亦空，一切皆如，離涅槃相，湛常
ZW10n0081_p0048a04║圓寂，故曰無餘。
ZW10n0081_p0048a05║
ZW10n0081_p0048a06║如是滅度無量無數無邊眾生，實無眾生得滅度者。
ZW10n0081_p0048a07║眾生性本，本來寂滅，妄心取相，開此萬緣。
ZW10n0081_p0048a08║今但滅妄心，令照性本爾。豈復別有眾生受滅
ZW10n0081_p0048a09║度耶？
ZW10n0081_p0048a10║
ZW10n0081_p0048a11║何以故？若菩薩有我相、人相、眾生相、壽者相，
ZW10n0081_p0048a12║即非菩薩。
ZW10n0081_p0048a13║般若正智，無顛倒心。計有我人，即非菩薩。
ZW10n0081_p0048a14║未悟求悟，故云令入。入則無餘，誰云滅度？
ZW10n0081_p0048a15║
ZW10n0081_p0048a16║復次，須菩提，菩薩於法，應無所住，行於布施。
ZW10n0081_p0048a17║所謂不住色布施，不住聲香味觸法布施。
ZW10n0081_p0048a18║此以法空答前住義。諸法無相，不應取著，故
ZW10n0081_p0048a19║菩薩於法無所住心。六度檢行，六塵攝境，二法空
ZW10n0081_p0048a20║須，三施自忘，則不捨之檀於群有矣。
ZW10n0081_p0048a21║
ZW10n0081_p0048a22║須菩提，菩薩應如是布施，不住於相。
ZW10n0081_p0049a01║應如前義，離六塵，忘二相也。
ZW10n0081_p0049a02║
ZW10n0081_p0049a03║何以故？若菩薩不住相布施，其福德不可思量。
ZW10n0081_p0049a04║菩提之因，無住之施，□福平等，有如虛空，
ZW10n0081_p0049a05║故叵量□也。
ZW10n0081_p0049a06║
ZW10n0081_p0049a07║須菩提，於意云何？
ZW10n0081_p0049a08║佛言：如是之義，於汝意謂以為云何？
ZW10n0081_p0049a09║
ZW10n0081_p0049a10║東方虛空，可思量不？不也，世尊。須菩提，南
ZW10n0081_p0049a11║西北方，四維上下，虛空可思量不？不也，
ZW10n0081_p0049a12║世尊。
ZW10n0081_p0049a13║無住之施，其福甚多。借喻虛空，將以推校。
ZW10n0081_p0049a14║
ZW10n0081_p0049a15║須菩提，菩薩無住相布施，福德亦復如是不可
ZW10n0081_p0049a16║思量。
ZW10n0081_p0049a17║福施無相，是名無住。無住之施，福如虛空。
ZW10n0081_p0049a18║虛空既不可量，則無住之施亦不可思量也。
ZW10n0081_p0049a19║
ZW10n0081_p0049a20║須菩提，但應如所教住。
ZW10n0081_p0049a21║所教，即上不住相等教也。前問應云何住，答
ZW10n0081_p0049a22║云於法住，即明菩薩住無所住。但依無所住，即是
ZW10n0081_p0049a23║如所教住也。
ZW10n0081_p0049a24║
ZW10n0081_p0050a01║須菩提，於意云何？可以身相見如來不？
ZW10n0081_p0050a02║前明所住，啟發□□□法□辯證因□。
ZW10n0081_p0050a03║
ZW10n0081_p0050a04║不也，世尊。不可以身相得見如來。何以故？如來
ZW10n0081_p0050a05║所說身相，即非身相。
ZW10n0081_p0050a06║身相生滅，是眾生見。法身疑寂，本無去
ZW10n0081_p0050a07║來。眾生見者，悉皆虛妄，所說身相，皆為眾生。
ZW10n0081_p0050a08║妄見既除，法身非相。
ZW10n0081_p0050a09║
ZW10n0081_p0050a10║佛告須菩提，凡所有相，皆是虛妄。若見諸相非
ZW10n0081_p0050a11║相，即見如來。
ZW10n0081_p0050a12║如來法身，無生滅相，見有生滅，從虛妄生。
ZW10n0081_p0050a13║若能悟法空性，等無生滅，凡見諸相，皆非真實，
ZW10n0081_p0050a14║則圓寂法身，離相而見矣。
ZW10n0081_p0050a15║
ZW10n0081_p0050a16║須菩提白佛言：世尊，頗有眾生得聞如是言說章
ZW10n0081_p0050a17║句，生實信不？
ZW10n0081_p0050a18║凡夫心信，因取相生。般若深宗，極無
ZW10n0081_p0050a19║□□。恐聞是理，無處寄心，將釋此疑，
ZW10n0081_p0051a01║故□□□。
ZW10n0081_p0051a02║
ZW10n0081_p0051a03║佛告須菩提，莫作是說。
ZW10n0081_p0051a04║般若深宗，為最上乘者說，聞說即悟，不
ZW10n0081_p0051a05║應不信，故莫作此問也。
ZW10n0081_p0051a06║
ZW10n0081_p0051a07║如來滅後，後五百歲，有持戒修福者，於此章句，
ZW10n0081_p0051a08║能生信心，以此為實。
ZW10n0081_p0051a09║後五百歲，像法之中，具戒福者，於此能信。
ZW10n0081_p0051a10║況今正法流通，而無信耶！
ZW10n0081_p0051a11║
ZW10n0081_p0051a12║當知是人，不於一佛二佛三四五佛而種善根，已於
ZW10n0081_p0051a13║無量千萬佛所，種諸善根。
ZW10n0081_p0051a14║能信深法，必藉宿因，故知是能信之人，所種
ZW10n0081_p0051a15║善根，非正一佛二佛也。
ZW10n0081_p0051a16║
ZW10n0081_p0051a17║聞是章句，乃至一念，生淨信者。
ZW10n0081_p0051a18║不見信相，是名淨信。持福能生信心，惠解能
ZW10n0081_p0051a19║無見相。
ZW10n0081_p0051a20║
ZW10n0081_p0051a21║須菩提，如來悉知悉見是諸眾生得如是無量福德。
ZW10n0081_p0052a01║□□□般若智□…□具佛法眼，故能悉
ZW10n0081_p0052a02║見。知見是淨信，眾生得如是無量福德。
ZW10n0081_p0052a03║
ZW10n0081_p0052a04║何以故？是諸眾生，無復我相、人相、眾生相、壽
ZW10n0081_p0052a05║者相，無法相亦無非法相。
ZW10n0081_p0052a06║無我相者，以達人空；無法相者，以達法空；
ZW10n0081_p0052a07║無非法相者，以達空空。一念淨信，三空頓解。
ZW10n0081_p0052a08║若計諸相，則不名淨信。能信般若，知達法空。故
ZW10n0081_p0052a09║知是眾生無復諸相也。
ZW10n0081_p0052a10║
ZW10n0081_p0052a11║何以故？是諸眾生，若心取相，則為著我人眾生
ZW10n0081_p0052a12║壽者。
ZW10n0081_p0052a13║何以故？此諸眾生應不取相者，若心起念
ZW10n0081_p0052a14║取相，即□□我人。計有我人，非達般若，則不能
ZW10n0081_p0052a15║生淨信。
ZW10n0081_p0052a16║
ZW10n0081_p0052a17║若取法相，即著我人眾生壽者。
ZW10n0081_p0052a18║若取諸法，計五聚蔭，即於此身，還生我相。
ZW10n0081_p0052a19║
ZW10n0081_p0053a01║何以故？若取非法相，即著我人眾生壽者，是故不
ZW10n0081_p0053a02║應取法，不應取非法。
ZW10n0081_p0053a03║不取法相，以空破有。若□…□滯空不空，
ZW10n0081_p0053a04║還著有相，故不應□…□法。
ZW10n0081_p0053a05║
ZW10n0081_p0053a06║以是義故，如來常說：汝等比丘，知我說法，如筏
ZW10n0081_p0053a07║喻者，法尚應捨，何況非法？
ZW10n0081_p0053a08║以是不取於相，故如來常說。說無所說，豈取
ZW10n0081_p0053a09║相耶？故汝等比丘知我所說法，本破於有。若知有
ZW10n0081_p0053a10║不有，遂悟於空無取，是名達解。夫筏以投岸，筌
ZW10n0081_p0053a11║以取魚，得魚忘筌，到岸捨筏。故大聖說空，
ZW10n0081_p0053a12║以破諸見。諸見既除，空法亦盡。況非空法，其
ZW10n0081_p0053a13║可□乎？
ZW10n0081_p0053a14║
ZW10n0081_p0053a15║須菩提，於意云何？如來得阿耨多羅三藐三菩提
ZW10n0081_p0053a16║耶？如來有所說法耶？
ZW10n0081_p0053a17║前令捨法，遣彼兩偏，則佛於菩提，如何獨得
ZW10n0081_p0054a01║而為人說法耶？
ZW10n0081_p0054a02║
ZW10n0081_p0054a03║須菩提言：如我解佛所說義，無有定法名阿耨多羅
ZW10n0081_p0054a04║三藐三菩提，亦無有定法如來可說。
ZW10n0081_p0054a05║無上正道，寂然無體，無相空□…□經
ZW10n0081_p0054a06║□…□悟。佛得菩提，已悟則無佛□…□。
ZW10n0081_p0054a07║
ZW10n0081_p0054a08║何以故？如來所說法，皆不可取，不可說，非法非
ZW10n0081_p0054a09║非法。
ZW10n0081_p0054a10║如來所說妙法，本為眾生。離相故不可取，離
ZW10n0081_p0054a11║言故不可說。而妙契圓證，則未嘗不取，未嘗不
ZW10n0081_p0054a12║說。非法則不有，非非則不無。不有不無，離諸言
ZW10n0081_p0054a13║相，故無定法名耨多羅。
ZW10n0081_p0054a14║
ZW10n0081_p0054a15║所以者何？
ZW10n0081_p0054a16║所以佛嘗說法而無定法可說者何？
ZW10n0081_p0054a17║
ZW10n0081_p0054a18║一切賢聖，皆以無為法而有差別。
ZW10n0081_p0054a19║無為法中，本無差別。三乘賢聖，根識不
ZW10n0081_p0055a01║同；一音演說，淺深隨分。未悟則量病授藥，故常
ZW10n0081_p0055a02║說法；已悟則藥病皆除，無法可說。
ZW10n0081_p0055a03║
ZW10n0081_p0055a04║須菩提，於意云何？若人滿三千大千世界七寶，以
ZW10n0081_p0055a05║用布施。
ZW10n0081_p0055a06║將欲校量持經之功，故舉若人財寶之施，以明
ZW10n0081_p0055a07║章句理實非虛。
ZW10n0081_p0055a08║
ZW10n0081_p0055a09║是人所得福德，寧為多不？須菩提言：甚多，
ZW10n0081_p0055a10║世尊。
ZW10n0081_p0055a11║七寶珍異，三千皆滿，無性之福，施廣增
ZW10n0081_p0055a12║多。
ZW10n0081_p0055a13║
ZW10n0081_p0055a14║何以故？是福德即非福德性，是故如來說福德多。
ZW10n0081_p0055a15║所以施廣而福多，由非福德性故。若是福德
ZW10n0081_p0055a16║性，則不應寶多而福多。衹由無性之福假外緣，是
ZW10n0081_p0055a17║故如來說福德。
ZW10n0081_p0055a18║
ZW10n0081_p0055a19║若復有人，於此經中，受持乃至四句偈等，為他人
ZW10n0081_p0055a20║說，其福勝彼。
ZW10n0081_p0055a21║財施之福，非福德性。福雖因施，不趣菩提。持
ZW10n0081_p0056a01║經之功，句偈雖少，能令眾生除煩惱障，是真福
ZW10n0081_p0056a02║德，故勝於彼。
ZW10n0081_p0056a03║
ZW10n0081_p0056a04║何以故？須菩提，一切諸佛及諸佛阿耨多羅三藐三
ZW10n0081_p0056a05║菩提法，皆從此經出。
ZW10n0081_p0056a06║般若正智，圓照無礙；無上正道，因是發明。
ZW10n0081_p0056a07║諸佛始則自修，終以化物，利濟弘遠，何莫
ZW10n0081_p0056a08║由斯？
ZW10n0081_p0056a09║
ZW10n0081_p0056a10║須菩提，所謂佛法者，即非佛法。
ZW10n0081_p0056a11║法無自性，證則彌同，因教悟空，故稱佛
ZW10n0081_p0056a12║法。空由教立，悟不滯空。直論無法可非，
ZW10n0081_p0056a13║豈但即非佛法？
ZW10n0081_p0056a14║
ZW10n0081_p0056a15║須菩提，於意云何？須陀洹能作是念：我得須陀洹
ZW10n0081_p0056a16║果不？
ZW10n0081_p0057a01║修習無漏，證無漏果，悟無所得，名須陀洹。
ZW10n0081_p0057a02║借小乘之無我，明般若之忘相。
ZW10n0081_p0057a03║
ZW10n0081_p0057a04║須菩提言：不也，世尊。
ZW10n0081_p0057a05║是人不起得果之念。
ZW10n0081_p0057a06║
ZW10n0081_p0057a07║何以故？須陀洹名為入流，而無所入。不入色聲香
ZW10n0081_p0057a08║味觸法，是名須陀洹。
ZW10n0081_p0057a09║習無漏果，則名入道流。不取果相，故無流
ZW10n0081_p0057a10║可入。豈以忘相而無道流可入？復於有我而入聲色
ZW10n0081_p0057a11║六塵耶？
ZW10n0081_p0057a12║
ZW10n0081_p0057a13║須菩提，於意云何？斯陀含能作是念：我得斯陀含
ZW10n0081_p0057a14║果不？
ZW10n0081_p0057a15║斷欲界思惟，得人我空相。證果之時。有斯念不？
ZW10n0081_p0057a16║
ZW10n0081_p0057a17║須菩提言：不也，世尊。
ZW10n0081_p0057a18║是人不起得果之念。
ZW10n0081_p0057a19║
ZW10n0081_p0057a20║何以故？斯陀含名一往來，而實無往來，是名斯
ZW10n0081_p0057a21║陀含。
ZW10n0081_p0058a01║盡天人趣，獲往來生。一斯往來，則明所得
ZW10n0081_p0058a02║果。不取果相，故實無往來。若見一往來果，是生
ZW10n0081_p0058a03║我慢，則非斯陀含也。
ZW10n0081_p0058a04║
ZW10n0081_p0058a05║須菩提，於意云何？阿那含能作是念：我得阿那含
ZW10n0081_p0058a06║果不？
ZW10n0081_p0058a07║斷欲界思盡，更不復來。證果之時，有斯念不？
ZW10n0081_p0058a08║
ZW10n0081_p0058a09║須菩提言：不也，世尊。
ZW10n0081_p0058a10║是人不起得果之念。
ZW10n0081_p0058a11║
ZW10n0081_p0058a12║何以故？阿那含名為不來，而實無來，是故名阿
ZW10n0081_p0058a13║那含。
ZW10n0081_p0058a14║達無人我，不復還來，故名不來。人法二空，
ZW10n0081_p0058a15║無取住相，故實無來。即阿那含，而具斯義。
ZW10n0081_p0058a16║
ZW10n0081_p0058a17║須菩提，於意云何？阿羅漢能作是念：我得阿羅漢
ZW10n0081_p0058a18║道不？
ZW10n0081_p0058a19║修習智慧，斷除煩惱。證果之時，有是念不？
ZW10n0081_p0058a20║
ZW10n0081_p0058a21║須菩提言：不也，世尊。
ZW10n0081_p0059a01║是人不起得果之念。
ZW10n0081_p0059a02║
ZW10n0081_p0059a03║何以故？實無有法，名阿羅漢。
ZW10n0081_p0059a04║以斷煩惱，名阿羅漢。煩惱性空，斷無所斷。
ZW10n0081_p0059a05║悟無所斷，豈復別有阿羅漢耶？
ZW10n0081_p0059a06║
ZW10n0081_p0059a07║世尊，若阿羅漢作是念：我得阿羅漢道，即為著我
ZW10n0081_p0059a08║人眾生壽者。
ZW10n0081_p0059a09║若取果相，即計有我。於我不忘諸相，咸著相
ZW10n0081_p0059a10║受報，眾惱皆生。取相受生，豈名羅漢。
ZW10n0081_p0059a11║
ZW10n0081_p0059a12║世尊，佛說我得無諍三昧人中最為第一，是第
ZW10n0081_p0059a13║一離欲阿羅漢。
ZW10n0081_p0059a14║善吉樂阿蘭行，得三昧定，深入觀□，不相
ZW10n0081_p0059a15║違諍。凡諸人中，最為超勝，故云第一。三界煩
ZW10n0081_p0059a16║惱，逐境受累，是名為欲。如是悉離，故亦云
ZW10n0081_p0060a01║第一。
ZW10n0081_p0060a02║
ZW10n0081_p0060a03║我不作是念：我是離欲阿羅漢。
ZW10n0081_p0060a04║我於爾時，曾不起念云：有欲可離，有果
ZW10n0081_p0060a05║可得。
ZW10n0081_p0060a06║
ZW10n0081_p0060a07║世尊，我若作是念：我得阿羅漢道。世尊則不
ZW10n0081_p0060a08║說：須菩提是樂阿蘭那行者。
ZW10n0081_p0060a09║我若起念，計有得果，獲離欲道，即成著
ZW10n0081_p0060a10║我。違無諍行，則世尊不應說我是樂阿蘭那。
ZW10n0081_p0060a11║
ZW10n0081_p0060a12║以須菩提實無所行，而名須菩提是樂阿蘭那行。
ZW10n0081_p0060a13║於行無行，是了空相。
ZW10n0081_p0060a14║
ZW10n0081_p0060a15║佛告須菩提：於意云何？如來昔在然燈佛所，於法
ZW10n0081_p0060a16║有所得不？
ZW10n0081_p0060a17║將明菩薩亦悟於空。故卻問：我昔為菩薩，
ZW10n0081_p0061a01║於然燈佛所，受記菩提。當爾之時，見有菩提法
ZW10n0081_p0061a02║可得不？
ZW10n0081_p0061a03║
ZW10n0081_p0061a04║世尊，如來昔在然燈佛所，於法實無所得。
ZW10n0081_p0061a05║悟法性空，得無生忍。勤行般若，勝果則曰
ZW10n0081_p0061a06║菩提。深入正觀，諸佛由之授記。
ZW10n0081_p0061a07║
ZW10n0081_p0061a08║須菩提，於意云何？菩薩莊嚴佛土不？
ZW10n0081_p0061a09║菩薩修持淨土行業，見有淨土可莊嚴不？
ZW10n0081_p0061a10║
ZW10n0081_p0061a11║不也，世尊。何以故？莊嚴佛土者，即非莊
ZW10n0081_p0061a12║嚴，是名莊嚴。
ZW10n0081_p0061a13║萬行不常，畢竟空寂，示有修習，假名莊
ZW10n0081_p0061a14║嚴。國土本空，無莊嚴相。能了無相，即以是莊嚴
ZW10n0081_p0061a15║故，是名莊嚴。
ZW10n0081_p0061a16║
ZW10n0081_p0061a17║是故須菩提，菩薩摩訶薩，應如是生清淨心。不應
ZW10n0081_p0062a01║住色生心，不應住聲香味觸法生心。
ZW10n0081_p0062a02║是以修習者故不取莊嚴之相，應如是生畢
ZW10n0081_p0062a03║竟空寂心。是心清淨，故不住於色及聲香等。
ZW10n0081_p0062a04║若於是法而生心者，即非清淨心。所證之果，
ZW10n0081_p0062a05║非畢竟果，故不應如是。
ZW10n0081_p0062a06║
ZW10n0081_p0062a07║應無所住而生其心。
ZW10n0081_p0062a08║知色相空，心無所住，故於無所住，生清淨
ZW10n0081_p0062a09║心。雖假生心之名，而無住心之相。無住正觀，惠
ZW10n0081_p0062a10║照湛然，是則以不住法，住般若中。
ZW10n0081_p0062a11║
ZW10n0081_p0062a12║須菩提，譬如有人，身如須彌山王。於意云何？是
ZW10n0081_p0062a13║身為大不？
ZW10n0081_p0062a14║身相空假，如須彌山，雖有大名，皆非實
ZW10n0081_p0062a15║體，不應起心取相，以為大身。破前取色之心，
ZW10n0081_p0063a01║故起大身之問。
ZW10n0081_p0063a02║
ZW10n0081_p0063a03║須菩提言：甚大，世尊。何以故？佛說非身，是
ZW10n0081_p0063a04║名大身。
ZW10n0081_p0063a05║觀乎泰山，木石同壇，和合眾材，假名為
ZW10n0081_p0063a06║大。本無自性，何定大耶？所以佛說非身，是名大
ZW10n0081_p0063a07║身。不應生心，以取身相。如色聲等，不可取也。
ZW10n0081_p0063a08║
ZW10n0081_p0063a09║須菩提，如恆河中，所有沙數，如是沙等恆河，於
ZW10n0081_p0063a10║意云何？是諸恆河沙，寧為多不？
ZW10n0081_p0063a11║以一恆河沙而數於河，河中之沙，亦復如
ZW10n0081_p0063a12║彼，如此之數，為多不耶？
ZW10n0081_p0063a13║
ZW10n0081_p0063a14║須菩提言：甚多，世尊。但諸恆河，尚多無數。何
ZW10n0081_p0063a15║況其沙？
ZW10n0081_p0063a16║以沙數河，河尚無數。況復於沙，實為甚多。
ZW10n0081_p0063a17║
ZW10n0081_p0063a18║須菩提，我今實言告汝：若善男子、善女人，以七
ZW10n0081_p0064a01║寶滿爾所恆河沙數三千大千世界，以用布施，得福
ZW10n0081_p0064a02║多不？須菩提言：甚多，世尊。
ZW10n0081_p0064a03║無性之福，施廣福多，沙河大千，其數無量。
ZW10n0081_p0064a04║故知所得福，至於甚多。
ZW10n0081_p0064a05║
ZW10n0081_p0064a06║佛告須菩提：若善男子、善女人，於此經中，乃至
ZW10n0081_p0064a07║受持四句偈等，為他人說，而此福德，勝前福德。
ZW10n0081_p0064a08║財施雖多，無益惠解；章句雖少，必趣菩
ZW10n0081_p0064a09║提。以此校量，故無等級。
ZW10n0081_p0064a10║
ZW10n0081_p0064a11║復次，須菩提，隨說是經，乃至四句偈等，當知此
ZW10n0081_p0064a12║處一切世間天人阿修羅，皆應供養，如佛塔廟。
ZW10n0081_p0064a13║更標勝義，以勸修行。佛滅度後，有塔廟遺
ZW10n0081_p0064a14║像。若復有人，隨說是經，兼持句偈，則天人等
ZW10n0081_p0064a15║輩，皆當供養，如彼塔廟也。
ZW10n0081_p0064a16║
ZW10n0081_p0064a17║何況有人盡能受持讀誦？須菩提，當知是人，成就
ZW10n0081_p0064a18║最上第一希有之法。
ZW10n0081_p0064a19║般若正智，能趣菩提。若人受持，必生信解。
ZW10n0081_p0064a20║即知是人能成就無上菩提，故云最上第一希有
ZW10n0081_p0064a21║之法。
ZW10n0081_p0064a22║
ZW10n0081_p0065a01║若是經典所在之處，則為有佛，若尊重弟子。
ZW10n0081_p0065a02║此云經典所在之處，則上成就希有之人，勝
ZW10n0081_p0065a03║法在人，則為有佛，少有差降，猶如尊重
ZW10n0081_p0065a04║弟子。
ZW10n0081_p0065a05║
ZW10n0081_p0065a06║爾時須菩提白佛言：世尊，當何名此經？我等云
ZW10n0081_p0065a07║何奉持？
ZW10n0081_p0065a08║前來所明，皆無定法。法雖無定，教必有宗。
ZW10n0081_p0065a09║欲宣是義，故起斯問。
ZW10n0081_p0065a10║
ZW10n0081_p0065a11║佛告須菩提：此經名為金剛般若波羅蜜。以是名
ZW10n0081_p0065a12║字，汝當奉持。
ZW10n0081_p0065a13║般若正智，喻如金剛，破煩惱障，了出中
ZW10n0081_p0065a14║道，渡貪愛流，超到彼岸。故以是名字，無量勝
ZW10n0081_p0065a15║義，汝當循名責實，依是奉持。
ZW10n0081_p0065a16║
ZW10n0081_p0065a17║所以者何？須菩提，佛說般若波羅蜜，則非般若
ZW10n0081_p0066a01║波羅蜜。
ZW10n0081_p0066a02║說般若法，差煩惱病。煩惱是妄，由執見
ZW10n0081_p0066a03║生。妄病既除，真法應捨。若執持般若，不解空
ZW10n0081_p0066a04║義。惟此般若，亦成煩惱。故佛說般若波羅蜜，
ZW10n0081_p0066a05║則無定法名般若也。
ZW10n0081_p0066a06║
ZW10n0081_p0066a07║須菩提，於意云何？如來有所說法不？
ZW10n0081_p0066a08║前云則非般若，未明所以則非，故卻質此
ZW10n0081_p0066a09║疑，以通前義。
ZW10n0081_p0066a10║
ZW10n0081_p0066a11║須菩提白佛言：世尊，如來無所說。
ZW10n0081_p0066a12║於言無滯，終身言而未嘗言；於法無取，終身
ZW10n0081_p0066a13║說而未嘗說。知我所說，則法尚應捨。昧於斯
ZW10n0081_p0066a14║道，則言者不知。故於此二夜□，我都無
ZW10n0081_p0066a15║所說。
ZW10n0081_p0066a16║
ZW10n0081_p0067a01║須菩提，於意云何？三千大千世界，所有微塵，
ZW10n0081_p0067a02║是為多不？須菩提言：甚多，世尊。
ZW10n0081_p0067a03║前明理教無取，此明境界亦空。
ZW10n0081_p0067a04║
ZW10n0081_p0067a05║須菩提，諸微塵，如來說非微塵，是名微塵。如
ZW10n0081_p0067a06║來說世界非世界，是名世界。
ZW10n0081_p0067a07║散彼世界，以為微塵。於彼塵中，本無自
ZW10n0081_p0067a08║性。積彼微塵，以成世界。於此世界，豈有性
ZW10n0081_p0067a09║耶？本無自性，故非微塵，為是假緣，是名
ZW10n0081_p0067a10║世界。
ZW10n0081_p0067a11║
ZW10n0081_p0067a12║須菩提，於意云何？可以三十二相見如來不？不
ZW10n0081_p0067a13║也，世尊。不可以三十二相得見如來。
ZW10n0081_p0067a14║法本無言，因言立教；身本非相，因相見身。
ZW10n0081_p0067a15║因言立教，既不可執言而求理；因相見身，故不可
ZW10n0081_p0067a16║取相而見佛。
ZW10n0081_p0067a17║
ZW10n0081_p0068a01║何以故？如來說三十二相即是非相，是名三十
ZW10n0081_p0068a02║二相。
ZW10n0081_p0068a03║假立身相，以表法王。諸法本空，身相非有。
ZW10n0081_p0068a04║能知諸相非相，色相皆空，即此妙身，是名三十
ZW10n0081_p0068a05║二相。
ZW10n0081_p0068a06║
ZW10n0081_p0068a07║須菩提，若善男子、善女人，以恆河沙等身命布
ZW10n0081_p0068a08║施，若復有人，於此經中，乃至受持四句偈
ZW10n0081_p0068a09║等，為他人說，其福甚多。
ZW10n0081_p0068a10║多以身命布施，勝報尚有輪迴；少能受持是
ZW10n0081_p0068a11║經，累盡自無生滅。校量其福，持經甚多。
ZW10n0081_p0068a12║
ZW10n0081_p0068a13║爾時，須菩提聞說是經，深解義趣，涕淚悲泣，而
ZW10n0081_p0068a14║白佛言：希有，世尊。佛說如是甚深經典，我從
ZW10n0081_p0068a15║昔來所得惠眼，未曾得聞如是之經。
ZW10n0081_p0068a16║昔得惠眼，於有見空；今聞是經，於空亦遣。
ZW10n0081_p0069a01║是名中道，故未曾聞。善吉解空，久得深趣，將
ZW10n0081_p0069a02║欲起教，以示未來，故涕淚悲泣，歎其希有。
ZW10n0081_p0069a03║
ZW10n0081_p0069a04║世尊，若復有人，得聞是經，信心清淨，則生實
ZW10n0081_p0069a05║相。當知是人，成就第一希有德功德。
ZW10n0081_p0069a06║信不著相，是清淨心。得清淨心，則能照般
ZW10n0081_p0069a07║若真實之相。得茲實相，必趣菩提。菩提果成，即
ZW10n0081_p0069a08║名第一希有功德。
ZW10n0081_p0069a09║
ZW10n0081_p0069a10║世尊，是實相者，則是非相。是故如來說名實相。
ZW10n0081_p0069a11║以般若智，趣真實相。夫實相者，豈有相哉？
ZW10n0081_p0069a12║則妙色法身，真空無礙，非假有相。離空無相，
ZW10n0081_p0069a13║即此之相，非實相耶也。
ZW10n0081_p0069a14║
ZW10n0081_p0069a15║世尊，我今得聞如是經典，信解受持，不足
ZW10n0081_p0069a16║為難。
ZW10n0081_p0069a17║親承受記，久悟空法，今復聞說，信解
ZW10n0081_p0070a01║非難。
ZW10n0081_p0070a02║
ZW10n0081_p0070a03║若當來世，後五百歲，其有眾生得聞是經，信解受
ZW10n0081_p0070a04║持，是人則為第一希有。
ZW10n0081_p0070a05║像法之中，去聖逾遠，但聞遺教，便解奉
ZW10n0081_p0070a06║持，則知是人，了甚深義，無出其右，故云
ZW10n0081_p0070a07║第一。
ZW10n0081_p0070a08║
ZW10n0081_p0070a09║何以故？此人無我相、人相、眾生相、壽者相。
ZW10n0081_p0070a10║何以故？此人得名第一希有者，為不著如是等
ZW10n0081_p0070a11║相故，能信解是經，得為第一。
ZW10n0081_p0070a12║
ZW10n0081_p0070a13║所以者何？我相即是非相，人相、眾生相、壽者相
ZW10n0081_p0070a14║即是非相。
ZW10n0081_p0070a15║於我無相，妄計有我。能了我相非相，即不
ZW10n0081_p0070a16║著人眾生壽者矣。
ZW10n0081_p0070a17║
ZW10n0081_p0070a18║何以故？離一切諸相，則名諸佛。
ZW10n0081_p0070a19║何以故？此人無我，則為希有者。能離諸相，
ZW10n0081_p0071a01║即是菩提，故為希有。
ZW10n0081_p0071a02║
ZW10n0081_p0071a03║佛告須菩提：如是如是。
ZW10n0081_p0071a04║印可其說。
ZW10n0081_p0071a05║
ZW10n0081_p0071a06║若復有人，得聞是經，不驚不怖不畏，當知是人甚
ZW10n0081_p0071a07║為希有。
ZW10n0081_p0071a08║於無為法，而有差別。如是賢聖，優劣不同。
ZW10n0081_p0071a09║中小二乘，係執因果、福德、報應。聞是深義，必
ZW10n0081_p0071a10║當驚怖。能不怖畏，已是希有。況能信解，而受持耶？
ZW10n0081_p0071a11║
ZW10n0081_p0071a12║何以故？須菩提，如來說第一波羅蜜，非第一波
ZW10n0081_p0071a13║羅蜜，是名第一波羅蜜。
ZW10n0081_p0071a14║諸法莫二，故云第一。到彼岸者，為對此流。
ZW10n0081_p0071a15║此流已盡，彼岸何有？是知諸法，但示假名，累
ZW10n0081_p0071a16║盡名去，故非第一。於斯了義，能入深門，故是名
ZW10n0081_p0071a17║第一波羅蜜。
ZW10n0081_p0071a18║
ZW10n0081_p0071a19║須菩提，忍辱波羅蜜，如來說非忍辱波羅蜜。
ZW10n0081_p0071a20║忍辱者，明無我也。人辱我忍，以為勝行。
ZW10n0081_p0072a01║本無人我，誰辱忍耶。
ZW10n0081_p0072a02║
ZW10n0081_p0072a03║何以故？須菩提。如我昔為歌利王，割截身體。
ZW10n0081_p0072a04║我於爾時，無我相，無人相，無眾生相，無壽者相。
ZW10n0081_p0072a05║無我無人，誰忍誰辱？
ZW10n0081_p0072a06║
ZW10n0081_p0072a07║何以故？我於往昔節節支解時，若有我相、人相、
ZW10n0081_p0072a08║眾生相、壽者相，應生瞋恨。
ZW10n0081_p0072a09║前舉割截無我，以明無忍；今舉不生瞋恨，復
ZW10n0081_p0072a10║明無我。小乘計執我相，則多起貪瞋。今隳裂支體，
ZW10n0081_p0072a11║不生瞋恨者，則復何外相預其間乎？知無我矣。
ZW10n0081_p0072a12║
ZW10n0081_p0072a13║須菩提，又念過去，於五百世，作忍辱仙人，於
ZW10n0081_p0072a14║爾所世，無我相，無人相，無眾生相，無壽者相。
ZW10n0081_p0072a15║了無我相，非止此生。當於爾時，已達斯趣。
ZW10n0081_p0072a16║
ZW10n0081_p0072a17║是故須菩提，菩薩應離一切相，發阿耨多羅三藐
ZW10n0081_p0073a01║三菩提心。
ZW10n0081_p0073a02║
ZW10n0081_p0073a03║從前已來，明無相降住之義。今明離相無
ZW10n0081_p0073a04║性，乃是菩薩發心。況於菩提，且無定法，發心
ZW10n0081_p0073a05║取相，不亦難乎？
ZW10n0081_p0073a06║
ZW10n0081_p0073a07║不應住色生心，不應住聲香味觸法生心。
ZW10n0081_p0073a08║菩提無定相可取，況六塵乎？是假合相，不應
ZW10n0081_p0073a09║生心住於此也。
ZW10n0081_p0073a10║
ZW10n0081_p0073a11║應生無所住心。
ZW10n0081_p0073a12║以有所住即著諸相故，勸於無所住而生其心。
ZW10n0081_p0073a13║斯對辯也。夫無所住，豈生心哉？若於無所住
ZW10n0081_p0073a14║而生心，是未免於有所住也。但於一切法無所
ZW10n0081_p0073a15║住，以此為生心爾。非謂別生無所住心也。故下
ZW10n0081_p0073a16║文云。
ZW10n0081_p0073a17║
ZW10n0081_p0073a18║若心有住，則為非住。
ZW10n0081_p0074a01║此又遣無所住也。言若心於無所住有住，
ZW10n0081_p0074a02║則為非住無所住也。
ZW10n0081_p0074a03║
ZW10n0081_p0074a04║是故佛說：菩薩心不應住色布施。
ZW10n0081_p0074a05║引前佛說，以證今義。
ZW10n0081_p0074a06║
ZW10n0081_p0074a07║須菩提，菩薩為利益一切眾生，應如是布施。
ZW10n0081_p0074a08║菩薩住相布施，未名懸解幕生。欲求利益，
ZW10n0081_p0074a09║不亦難乎？故菩薩用心，應如是不住相布施也。
ZW10n0081_p0074a10║
ZW10n0081_p0074a11║如來說：一切諸相，即是非相。
ZW10n0081_p0074a12║如來所說，福德、因果、報應等一切諸相，
ZW10n0081_p0074a13║皆因眾生妄心起念爾。於法性本空，是故非相。
ZW10n0081_p0074a14║
ZW10n0081_p0074a15║又說：一切眾生，則非眾生。
ZW10n0081_p0075a01║若住相布施，則見有施者、受者。今不住相，
ZW10n0081_p0075a02║則無我相、人相。生性空故，即非眾生。
ZW10n0081_p0075a03║
ZW10n0081_p0075a04║須菩提，如來是真語者、實語者、如語者、不
ZW10n0081_p0075a05║誑語者、不異語者。
ZW10n0081_p0075a06║夫無我人相，及無住布施，此甚深般若，中
ZW10n0081_p0075a07║道義門，恐二乘之人不生信實，故因五語以示真
ZW10n0081_p0075a08║如。善吉當知不誑不異。
ZW10n0081_p0075a09║
ZW10n0081_p0075a10║須菩提，如來所得法，無實無虛。
ZW10n0081_p0075a11║有虛有實，約教以示人；無實無虛，兩忘而自
ZW10n0081_p0075a12║化。故如來說法，寄實以遣虛。虛法既忘，實法亦
ZW10n0081_p0075a13║盡□。故於是法，無實無虛。
ZW10n0081_p0075a14║
ZW10n0081_p0075a15║須菩提，若菩薩心住於法而行布施，如人入闇，
ZW10n0081_p0076a01║則無所見。
ZW10n0081_p0076a02║存受施法，計報應果，則不了般若無相之
ZW10n0081_p0076a03║義。是無明慧故，如入暗無所見也。
ZW10n0081_p0076a04║
ZW10n0081_p0076a05║若菩薩心不住法而行布施，如人有目，日光明
ZW10n0081_p0076a06║照，見種種色。
ZW10n0081_p0076a07║太陽朝昇，有目者見諸色象。般若圓就無住
ZW10n0081_p0076a08║者，了諸法空。為利眾生故，行不捨之檀。不住諸
ZW10n0081_p0076a09║相，則未嘗生心布施也。
ZW10n0081_p0076a10║
ZW10n0081_p0076a11║須菩提，當來之世，若有善男子、善女人，能於
ZW10n0081_p0076a12║此經，受持讀誦，則為如來以佛智慧，悉知是人，
ZW10n0081_p0076a13║悉見是人，皆得成就無量無邊功德。
ZW10n0081_p0076a14║印可勸修如上深義。
ZW10n0081_p0076a15║
ZW10n0081_p0077a01║須菩提，若有善男子、善女人，初日分，以恆河
ZW10n0081_p0077a02║沙等身布施，中日分，復以恆河沙等身布施，後日
ZW10n0081_p0077a03║分，亦以恆河沙等身布施。如是無量百千萬億
ZW10n0081_p0077a04║劫，以身布施。
ZW10n0081_p0077a05║分日三時，以內財施。如是億劫，計福
ZW10n0081_p0077a06║德多。
ZW10n0081_p0077a07║
ZW10n0081_p0077a08║若復有人，聞此經典，信心不逆，其福勝彼。
ZW10n0081_p0077a09║聞前不住之施，即順無相之心。唯此信心，可
ZW10n0081_p0077a10║名達解，則達解之福，勝彼施身。
ZW10n0081_p0077a11║
ZW10n0081_p0077a12║何況書寫、受持、讀誦、為人解脫？
ZW10n0081_p0077a13║信心不逆，其福已多。況能書誦，而為人解
ZW10n0081_p0077a14║說，弘益之利，其可量乎？
ZW10n0081_p0077a15║
ZW10n0081_p0077a16║須菩提，以要言之，此經有不可思議、不可稱量
ZW10n0081_p0078a01║無邊功德。
ZW10n0081_p0078a02║以要□□□□□大□也。無相之福，與真
ZW10n0081_p0078a03║如等。故非思議得其淺深，稱量得其輕重。如是
ZW10n0081_p0078a04║功德，豈有邊際耶？
ZW10n0081_p0078a05║
ZW10n0081_p0078a06║如來為發大乘者說，為發最上乘者說。
ZW10n0081_p0078a07║上品利根，了真如相，是名大乘。得無生
ZW10n0081_p0078a08║觀，深入秘藏，加最上之號。非如來聊簡二乘而不
ZW10n0081_p0078a09║為說。但二乘之人，未能解了耳。
ZW10n0081_p0078a10║
ZW10n0081_p0078a11║若有人能受持讀誦，廣為人說，如來悉知是人，悉
ZW10n0081_p0078a12║見是人，皆得成就不可量、不可稱、無有邊、
ZW10n0081_p0078a13║不可思議功德。
ZW10n0081_p0078a14║大乘最上之人，能以般若自利利他者，佛心
ZW10n0081_p0078a15║悉知，佛眼悉見，皆知是人成就無相勝義。是法
ZW10n0081_p0078a16║離一切相，無斷常邊，故其功德，不可稱量思議
ZW10n0081_p0078a17║知也。
ZW10n0081_p0078a18║
ZW10n0081_p0079a01║如是人等，則為荷擔如來阿耨多羅三藐三菩提。
ZW10n0081_p0079a02║是人深達般若，廣為人說，即是荷負正
ZW10n0081_p0079a03║法，擔運勝義，令諸眾生，成就功德。
ZW10n0081_p0079a04║
ZW10n0081_p0079a05║何以故？須菩提，若樂小法者，著我見、人
ZW10n0081_p0079a06║見、眾生見、壽者見，則於此經不能聽受讀誦，為
ZW10n0081_p0079a07║他人說。
ZW10n0081_p0079a08║小乘著相，於此深義，不能信奉也。
ZW10n0081_p0079a09║
ZW10n0081_p0079a10║須菩提，在在處處，若有此經，一切世間天人阿修
ZW10n0081_p0079a11║羅所應供養。當知此處，則為是塔，皆應恭敬，
ZW10n0081_p0079a12║作禮圍繞，以諸華香而散其處。
ZW10n0081_p0079a13║此經示人諸佛無上正遍知道。塔者，諸佛遺
ZW10n0081_p0079a14║像之所在也。了義當趣菩提，聞經即如見佛。故是
ZW10n0081_p0079a15║經所在之處，同於塔廟遺像。故天人修羅所應供
ZW10n0081_p0079a16║養，作禮圍繞，示尊敬之意；花香散灑，表淨信
ZW10n0081_p0080a01║之心。非謂求悟於香花，解空於罄折也。
ZW10n0081_p0080a02║
ZW10n0081_p0080a03║復次，須菩提，若善男子、善女人，受持
ZW10n0081_p0080a04║讀誦此經，若為人輕賤，是人先世罪業應墮惡
ZW10n0081_p0080a05║道，以今世人輕賤故，先世罪業則為消滅，當得阿
ZW10n0081_p0080a06║耨多羅三藐三菩提。
ZW10n0081_p0080a07║以此敦勸持經之人爾。夫業若先定，應墮
ZW10n0081_p0080a08║惡道。即是鈍根，聞必驚怖，安能信奉，
ZW10n0081_p0080a09║而讀誦此經耶？若後五百歲，聞是章句，能生信
ZW10n0081_p0080a10║心者，此人已於千萬佛所，種諸善根，復若為人
ZW10n0081_p0080a11║輕賤乎？況此經，佛為大乘最上乘者說，皆真
ZW10n0081_p0080a12║實不誑。不應苟勸愚人，崇信而發菩提。取相
ZW10n0081_p0081a01║之言，將如來別有深意乎，為譯經之人失其
ZW10n0081_p0081a02║旨也？
ZW10n0081_p0081a03║
ZW10n0081_p0081a04║須菩提，我念過去無量阿僧祇劫，於然燈佛前，得
ZW10n0081_p0081a05║值八百四千萬億那由他諸佛，悉皆供養承事，無空
ZW10n0081_p0081a06║過者。
ZW10n0081_p0081a07║明我今日所證菩提，亦由昔來功德所
ZW10n0081_p0081a08║致也。
ZW10n0081_p0081a09║
ZW10n0081_p0081a10║若復有人，於後末世，能受持讀誦此經，所得
ZW10n0081_p0081a11║功德，於我所供養諸佛功德，百分不及一，千萬億
ZW10n0081_p0081a12║分乃至算數譬喻所不能及。
ZW10n0081_p0081a13║末世人訛，勝心難發，故於此時能持經
ZW10n0081_p0081a14║者，功德甚多。以我昔供養校量，百分不及其
ZW10n0081_p0082a01║一，乃至千萬億分功德不如。
ZW10n0081_p0082a02║
ZW10n0081_p0082a03║須菩提，若善男子、善女人，於後末世，有受持
ZW10n0081_p0082a04║讀誦此經，所得功德，我若具說者，或有人聞，心
ZW10n0081_p0082a05║則狂亂，狐疑不信。
ZW10n0081_p0082a06║報施之福，人皆取相。章句功德，所趣無為。
ZW10n0081_p0082a07║菩提勝因，因是而悟。悟則獲證，卒難詳說小乘
ZW10n0081_p0082a08║執滯，謂無是理。是以狂亂狐疑，不能實信。
ZW10n0081_p0082a09║
ZW10n0081_p0082a10║須菩提，當知是經義不可思議，果報亦不可
ZW10n0081_p0082a11║思議。
ZW10n0081_p0082a12║深奧秘藏，歸趣菩提，以供養百千萬佛，
ZW10n0081_p0082a13║猶不如持經功德。故無相勝義，非思議及，至
ZW10n0081_p0082a14║於果報，亦復如之。
ZW10n0081_p0082a28║
ZW10n0081_p0083a01║爾時須菩提白佛言：世尊，若善男子、善女人，發
ZW10n0081_p0083a02║阿耨多羅三藐三菩提心，云何應住，云何降伏
ZW10n0081_p0083a03║其心？
ZW10n0081_p0083a04║首章此問，以明發心降住之義。今恐菩薩存
ZW10n0081_p0083a05║我發心，能作如是降住，則障解空不住之道。
ZW10n0081_p0083a06║故於此重破，實無菩薩發心。來問雖同，往明
ZW10n0081_p0083a07║則異。
ZW10n0081_p0083a08║
ZW10n0081_p0083a09║佛告須菩提：善男子、善女人，發阿耨多羅三藐
ZW10n0081_p0083a10║三菩提者，當生如是心。我應滅度一切眾生。
ZW10n0081_p0083a11║眾因緣生，本非有法。妄心執著，起眾生相。
ZW10n0081_p0083a12║今悟性空，則眾緣自滅。菩提中道，應發是心。
ZW10n0081_p0083a13║
ZW10n0081_p0083a14║滅度一切眾生已，而無有一眾生實滅度者。
ZW10n0081_p0083a15║但滅妄想爾。若計滅此妄，無離妄心。今
ZW10n0081_p0083a16║有妄既滅，無空亦捨。反照於性，不住於常。及
ZW10n0081_p0084a01║吾無身，誰受滅度？
ZW10n0081_p0084a02║
ZW10n0081_p0084a03║何以故？若菩薩有我相、人相、眾生相、壽者相，
ZW10n0081_p0084a04║即非菩薩。
ZW10n0081_p0084a05║離彼四相，是名無我。於我無矣，誰當滅耶。
ZW10n0081_p0084a06║
ZW10n0081_p0084a07║所以者何？須菩提。實無有法發阿耨多羅三藐三
ZW10n0081_p0084a08║菩提心者。
ZW10n0081_p0084a09║菩提無定法，法空也。實無發心者，生空
ZW10n0081_p0084a10║也。法空無所住，生空無降伏。正觀如此，是名
ZW10n0081_p0084a11║菩薩。豈復別有一我，云度眾生哉？
ZW10n0081_p0084a12║
ZW10n0081_p0084a13║須菩提，於意云何？如來於然燈佛所，有法得阿耨
ZW10n0081_p0084a14║多羅三藐三菩提不？
ZW10n0081_p0084a15║若前云無法發菩提心，則不應於然燈佛所受菩
ZW10n0081_p0084a16║提記。欲斷此疑，故卻問善吉云：於汝意以為云
ZW10n0081_p0084a17║何？如來於昔時有方法，得菩提不？
ZW10n0081_p0084a18║
ZW10n0081_p0085a01║不也，世尊。如我解佛所說義，佛於然燈佛所，
ZW10n0081_p0085a02║無有法得阿耨多羅三藐三菩提。
ZW10n0081_p0085a03║推解於佛，以明勝義。以無所得故，受菩提
ZW10n0081_p0085a04║記。豈有發心者，而得菩提耶？欲明不發得法
ZW10n0081_p0085a05║心乃真發心耳。
ZW10n0081_p0085a06║
ZW10n0081_p0085a07║佛言：如是如是。須菩提，實無有法如來得阿耨多
ZW10n0081_p0085a08║羅三藐三菩提。
ZW10n0081_p0085a09║許善吉之言。是成前問之無得。
ZW10n0081_p0085a10║
ZW10n0081_p0085a11║須菩提，若有法如來得阿耨多羅三藐三菩提，然
ZW10n0081_p0085a12║燈佛則不與我受記：汝於來世，當得作佛，號釋
ZW10n0081_p0085a13║迦牟尼。
ZW10n0081_p0085a14║於菩提中，為有法可得，發如是心，則不證斯
ZW10n0081_p0085a15║果。定光不應受記。
ZW10n0081_p0085a16║
ZW10n0081_p0085a17║以實無有法得阿耨多羅三藐三菩提，是故然燈佛與
ZW10n0081_p0086a01║我受記，作是言：汝於來世，當得作佛，號釋迦
ZW10n0081_p0086a02║牟尼。
ZW10n0081_p0086a03║以般若智，了諸法如。悟生法空，離斷常見。
ZW10n0081_p0086a04║豈別有法得菩提耶？以是無得之故，故然燈佛知我
ZW10n0081_p0086a05║修證，與我受記耳。
ZW10n0081_p0086a06║
ZW10n0081_p0086a07║何以故？如來者，諸法如義。
ZW10n0081_p0086a08║如者，法性也。是性清淨，無有定相。遂
ZW10n0081_p0086a09║通於感，勿得皆如。既如陰如陽，亦不暾不昧。
ZW10n0081_p0086a10║悟斯如義，來成佛果。了此空相，寂然無體。豈
ZW10n0081_p0086a11║於有法而得是耶？
ZW10n0081_p0086a12║
ZW10n0081_p0086a13║若有人言：如來得阿耨多羅三藐三菩提。
ZW10n0081_p0086a14║若有此言，即非如義。
ZW10n0081_p0086a15║
ZW10n0081_p0086a16║須菩提，實無有法佛得阿耨多羅三藐三菩提。
ZW10n0081_p0087a01║約諸法如義，則如來必不於有得法中
ZW10n0081_p0087a02║得菩提也。
ZW10n0081_p0087a03║
ZW10n0081_p0087a04║須菩提，如來所得阿耨多羅三藐三菩提，於是
ZW10n0081_p0087a05║中無實無虛。
ZW10n0081_p0087a06║此又雙遣也。前云以有法得者，虛妄也；
ZW10n0081_p0087a07║以無法證者，真實也。此乃寄無以遣有，假實以明
ZW10n0081_p0087a08║虛。虛有之妄既除，實無之法亦盡。但約邊以趣中
ZW10n0081_p0087a09║道爾。於是中豈有虛實耶？
ZW10n0081_p0087a10║
ZW10n0081_p0087a11║是故如來說：一切法皆是佛法。
ZW10n0081_p0087a12║一切法中，皆有中義。能趣中道，即會於如，
ZW10n0081_p0087a13║故諸法得中，皆佛法也。
ZW10n0081_p0087a14║
ZW10n0081_p0087a15║須菩提，所言一切法者，即非一切法，是故名一
ZW10n0081_p0087a16║切法。
ZW10n0081_p0088a01║因緣生法，本無自性。無性非有，故即非一切
ZW10n0081_p0088a02║法也。為因緣故，有假名生，假名非無，是故名一
ZW10n0081_p0088a03║切法也。
ZW10n0081_p0088a04║
ZW10n0081_p0088a05║須菩提，譬如人身長大。
ZW10n0081_p0088a06║一切法假因緣生，如人身長大，亦資百骸九
ZW10n0081_p0088a07║竅，以賅而存耳。
ZW10n0081_p0088a08║
ZW10n0081_p0088a09║須菩提言：世尊，如來說：人身長大，則為非大
ZW10n0081_p0088a10║身，是名大身。
ZW10n0081_p0088a11║人身長大，假合眾緣，分分不同，則為非
ZW10n0081_p0088a12║大，而身相具足，是名大身。則知不離假合之
ZW10n0081_p0088a13║身，而有大身；不離因緣生法，而有佛法。煩惱
ZW10n0081_p0088a14║之外，豈復別有涅槃耶？
ZW10n0081_p0088a15║
ZW10n0081_p0088a16║須菩提，菩薩亦如是。
ZW10n0081_p0088a17║勸菩薩亦當作如是解，行於中道。
ZW10n0081_p0088a18║
ZW10n0081_p0088a19║若作是言：我當滅度無量眾生，則不名菩薩。
ZW10n0081_p0089a01║以計有眾生故，則著於相。不趣中道故，
ZW10n0081_p0089a02║不得名道心眾生。
ZW10n0081_p0089a03║
ZW10n0081_p0089a04║何以故？須菩提，實無有法，名為菩薩。
ZW10n0081_p0089a05║於五聚蔭中，實無有一法，名為菩薩也。
ZW10n0081_p0089a06║
ZW10n0081_p0089a07║是故佛說：一切法無我、無人、無眾生、無
ZW10n0081_p0089a08║壽者。
ZW10n0081_p0089a09║以結前無有法名菩薩故，不著此四相。無是等
ZW10n0081_p0089a10║相，則不應別有菩薩度眾生也。
ZW10n0081_p0089a11║
ZW10n0081_p0089a12║須菩提，若菩薩作是言：我當莊嚴佛土，是不名
ZW10n0081_p0089a13║菩薩。
ZW10n0081_p0089a14║於內無相，不應言我度眾生：於外無相，不
ZW10n0081_p0089a15║應莊嚴佛土。
ZW10n0081_p0089a16║
ZW10n0081_p0089a17║何以故？如來說：莊嚴佛土者，即非莊嚴，是
ZW10n0081_p0090a01║名莊嚴。
ZW10n0081_p0090a02║無相莊嚴佛土，即非有相莊嚴之法。能了
ZW10n0081_p0090a03║無相，是名莊嚴。故菩薩不應計我能莊嚴佛
ZW10n0081_p0090a04║土也。
ZW10n0081_p0090a05║
ZW10n0081_p0090a06║須菩提，若菩薩通達無我法者，如來說名真是
ZW10n0081_p0090a07║菩薩。
ZW10n0081_p0090a08║於人無我，於法無我，忘於四相，不取六
ZW10n0081_p0090a09║塵，能如此者，則不應計有眾生可滅度，有淨土
ZW10n0081_p0090a10║可莊嚴。通達若斯，是真道心眾生矣。
ZW10n0081_p0090a11║
ZW10n0081_p0090a12║須菩提，於意云何？如來有肉眼不？如是，世
ZW10n0081_p0090a13║尊。如來有肉眼。
ZW10n0081_p0090a14║色相同眾生，即肉為眼，故云肉眼。
ZW10n0081_p0090a15║
ZW10n0081_p0090a16║須菩提，於意云何？如來有天眼不？如是，世
ZW10n0081_p0090a17║尊。如來有天眼。
ZW10n0081_p0090a18║於眼淨根，普照一切，故云天眼。
ZW10n0081_p0090a19║
ZW10n0081_p0091a01║須菩提，於意云何？如來有慧眼不？如是，世
ZW10n0081_p0091a02║尊。如來有慧眼。
ZW10n0081_p0091a03║依定發慧，了一切相，故云慧眼。
ZW10n0081_p0091a04║
ZW10n0081_p0091a05║須菩提，於意云何？如來有法眼不？如是，世
ZW10n0081_p0091a06║尊。如來有法眼。
ZW10n0081_p0091a07║了一切法，於法無滯，故云法眼。
ZW10n0081_p0091a08║
ZW10n0081_p0091a09║須菩提，於意云何？如來有佛眼不？如是，世尊。
ZW10n0081_p0091a10║如來有佛眼。
ZW10n0081_p0091a11║總彼眾相，成我妙身，圓對無礙，故
ZW10n0081_p0091a12║云佛眼。是五眼者，約事為名。以所觀之境，
ZW10n0081_p0091a13║因能觀之用，如彼摸象生異號。於我佛身，故
ZW10n0081_p0091a14║為同體。若別為階級次第，或云修證不同，此
ZW10n0081_p0092a01║則以色見如來，非謂通於無相也。
ZW10n0081_p0092a02║
ZW10n0081_p0092a03║須菩提，於意云何？如恆河中所有沙，佛說是沙
ZW10n0081_p0092a04║不？如是，世尊。如來說是沙。
ZW10n0081_p0092a05║如來說法，常以河沙為喻。
ZW10n0081_p0092a06║
ZW10n0081_p0092a07║須菩提，於意云何？如一恆河中所有沙，有如是
ZW10n0081_p0092a08║等恆河，是諸恆河所有沙數佛世界，如是寧為多
ZW10n0081_p0092a09║不？甚多，世尊。
ZW10n0081_p0092a10║一河之沙，數等諸河。諸河之沙，有如世界。
ZW10n0081_p0092a11║如此世界，實為甚多。
ZW10n0081_p0092a12║
ZW10n0081_p0092a13║佛告須菩提：爾所國土中所有眾生若干種心，如來
ZW10n0081_p0092a14║悉知。
ZW10n0081_p0092a15║世界已多，是中眾生，心心攀緣，數不能
ZW10n0081_p0092a16║舉。如是心等，如來悉知。
ZW10n0081_p0092a17║
ZW10n0081_p0092a18║何以故？如來說：諸心皆為非心，是名為心。
ZW10n0081_p0093a01║何以故？如來悉知，謂此諸心皆由妄起，與
ZW10n0081_p0093a02║物相刃，逐境交馳。如是等心，是生知見，妄
ZW10n0081_p0093a03║法非有，畢竟皆空。唯淨信心，如所教住，證達
ZW10n0081_p0093a04║本末，是名為心。
ZW10n0081_p0093a05║
ZW10n0081_p0093a06║所以者何？須菩提，過去心不可得，見在心不可
ZW10n0081_p0093a07║得，未來心不可得。
ZW10n0081_p0093a08║以三世法求生知心，是心無常，求不可得。
ZW10n0081_p0093a09║前云非心名心，借常心以破妄。此云心不可得，
ZW10n0081_p0093a10║又遣破妄之常。然不將不迎，應而無主。萬境咸
ZW10n0081_p0093a11║入，我用不疲。千相取容，其心皆給。不唯般若
ZW10n0081_p0093a12║之蘊乎！
ZW10n0081_p0093a13║
ZW10n0081_p0093a14║須菩提，於意云何？若人滿三千大千世界七寶，
ZW10n0081_p0093a15║以用布施。是人以是因緣，得福多不？如是，世
ZW10n0081_p0093a16║尊。此人以是因緣，得福甚多。
ZW10n0081_p0093a17║施寶求福，以果酬因，故知福德甚多。
ZW10n0081_p0093a18║
ZW10n0081_p0094a01║須菩提，若福德有實，如來不說得福德多。以福
ZW10n0081_p0094a02║德無故，如來說得福德多。
ZW10n0081_p0094a03║寶施求福，非福德性。未絕因地，故說果
ZW10n0081_p0094a04║多。七寶既盡，假名所獲，亦非有實。非有實
ZW10n0081_p0094a05║故，故不取相。是以如來應緣而說云得福多。若行
ZW10n0081_p0094a06║深般若，歸趣中道，罪既不至，福亦不來。心如教
ZW10n0081_p0094a07║住，法尚應捨，有何福德於其間哉？
ZW10n0081_p0094a08║
ZW10n0081_p0094a09║須菩提，於意云何？佛可以具足色身見不？不也，
ZW10n0081_p0094a10║世尊。如來不應以具足色身見。
ZW10n0081_p0094a11║色為有分，身假緣成。凡是色身，皆非妙相，
ZW10n0081_p0094a12║故不應以此見如來也。
ZW10n0081_p0094a13║
ZW10n0081_p0094a14║何以故？如來說具足色身，即非具足色身，是名是
ZW10n0081_p0094a15║具足色身。
ZW10n0081_p0094a16║具足色身，分分假合，故即非具足色身。離假
ZW10n0081_p0094a17║合身，別無真身，故是名具足色身。當試論之：夫
ZW10n0081_p0095a01║無色之色，見一切色；非身之身，見一切身。若
ZW10n0081_p0095a02║以色色空，縱妙身而有我；以空空色，雖色身而見
ZW10n0081_p0095a03║佛。豈復捨此而別有色身、妙身耶？
ZW10n0081_p0095a04║
ZW10n0081_p0095a05║須菩提，於意云何？如來可以具足諸相見不？不
ZW10n0081_p0095a06║也，世尊。如來不應以具足諸相見。何以故？如來
ZW10n0081_p0095a07║說：諸相具足，即非具足，是名諸相具足。
ZW10n0081_p0095a08║以一色身，不應見佛，今就諸相，得見不耶？
ZW10n0081_p0095a09║則一一相中，同一色相，故不應以此得見如來。
ZW10n0081_p0095a10║
ZW10n0081_p0095a11║須菩提，汝勿謂如來作是念：我當有所說法。莫作
ZW10n0081_p0095a12║是念。
ZW10n0081_p0095a13║為眾生說，如彼筏喻。故如來無說法之念。
ZW10n0081_p0095a14║汝不應作是思惟。
ZW10n0081_p0095a15║
ZW10n0081_p0095a16║何以故？若人言：如來有所說法，即為謗佛，不能
ZW10n0081_p0095a17║解我所說故。
ZW10n0081_p0095a18║法無定法，說豈說耶？若人以我有法可說，是
ZW10n0081_p0095a19║人不解般若空義，與我說法之謗爾。
ZW10n0081_p0095a20║
ZW10n0081_p0096a01║須菩提，說法者，無法可說，是名說法。
ZW10n0081_p0096a02║言者在意，得意而忘言；法者辯空，悟空而
ZW10n0081_p0096a03║無法。空本無法，故云：無法可說。了是義者，得
ZW10n0081_p0096a04║法甚深，故云：是名說法。
ZW10n0081_p0096a05║
ZW10n0081_p0096a06║須菩提白佛言：世尊，佛得阿耨多羅三藐三菩提，
ZW10n0081_p0096a07║為無所得耶？
ZW10n0081_p0096a08║前云無法可說，善吉啟問，欲明無法所由。故
ZW10n0081_p0096a09║云：若無法可說者，則佛於菩提無所得耶？
ZW10n0081_p0096a10║
ZW10n0081_p0096a11║如是，如是。須菩提，我於阿耨多羅三藐三菩提，
ZW10n0081_p0096a12║乃至無有少法可得，是名阿耨多羅三藐三菩提。
ZW10n0081_p0096a13║於菩提中，無有少法。若有少法，不名菩
ZW10n0081_p0096a14║提。為無法可得，而能感而遂通，故名菩提。
ZW10n0081_p0096a15║
ZW10n0081_p0096a16║復次，須菩提，是法平等，無有高下，是名阿耨多
ZW10n0081_p0096a17║羅三藐三菩提。
ZW10n0081_p0096a18║於菩提道，本無異門。滅彼色空，離於常
ZW10n0081_p0096a19║斷，一相無二，是無為法。適使萬殊，咸其自己。
ZW10n0081_p0096a20║涅槃煩惱，究竟無餘。衹於是中，名菩提義。
ZW10n0081_p0096a21║
ZW10n0081_p0097a01║以無我、無人、無眾生、無壽者，修一切善法，則
ZW10n0081_p0097a02║得阿耨多羅三藐三菩提。
ZW10n0081_p0097a03║無彼四相，明已悟空。習此中道，云修善法。
ZW10n0081_p0097a04║不滯無有，名得菩提。
ZW10n0081_p0097a05║
ZW10n0081_p0097a06║須菩提，所言善法者，如來說非善法，是名善法。
ZW10n0081_p0097a07║稱中道者，因邊獲稱。若存中法，不異於
ZW10n0081_p0097a08║邊。故聖人說空，以破於有，故云善法。有法既
ZW10n0081_p0097a09║盡，亦無空法，故非善法。能遣斯遣，深入菩提，
ZW10n0081_p0097a10║是名善法。
ZW10n0081_p0097a11║
ZW10n0081_p0097a12║須菩提，若三千大千世界中，所有諸須彌山王，如
ZW10n0081_p0097a13║是等七寶聚，有人持用布施。若有人以此般若波羅
ZW10n0081_p0097a14║蜜經，乃至四句偈等受持，為他人說，於前福德，
ZW10n0081_p0097a15║百分不及一，百千萬億分，乃至算數譬喻所不
ZW10n0081_p0097a16║能及。
ZW10n0081_p0097a17║如此校量，前來已說。於所明義，一一不同。
ZW10n0081_p0097a18║前云是法平等，不應經優而寶劣。故重宣此義，
ZW10n0081_p0097a19║將遣是疑。衹為般若平等，故勝如山之寶耳。
ZW10n0081_p0097a20║
ZW10n0081_p0098a01║須菩提，於意云何？汝等勿謂如來作是念：我當度
ZW10n0081_p0098a02║眾生。須菩提，莫作是念。
ZW10n0081_p0098a03║如來無是念，故汝莫作是思惟。
ZW10n0081_p0098a04║
ZW10n0081_p0098a05║何以故？實無有眾生如來度者。
ZW10n0081_p0098a06║眾生正性，本來清淨。六根起想，煩惱病生。
ZW10n0081_p0098a07║觀生本空，有何可度？
ZW10n0081_p0098a08║
ZW10n0081_p0098a09║若有眾生如來度者，如來則有我人眾生壽者。
ZW10n0081_p0098a10║般若中觀，離諸名相。若見眾生可度者，則於
ZW10n0081_p0098a11║法如中，不了空義。
ZW10n0081_p0098a12║
ZW10n0081_p0098a13║須菩提，如來說：有我者，則非有我。而凡夫之
ZW10n0081_p0098a14║人，以為有我。
ZW10n0081_p0098a15║前云我於然燈佛所，則是說有我也。然但曉
ZW10n0081_p0098a16║凡順俗，非係有我。不同凡夫執著我相。
ZW10n0081_p0098a17║
ZW10n0081_p0098a18║須菩提，凡夫者，如來說即非凡夫。
ZW10n0081_p0098a19║未達中道，是名凡夫。了般若空，則證等覺，
ZW10n0081_p0098a20║故即非凡夫也。
ZW10n0081_p0098a21║
ZW10n0081_p0099a01║須菩提，於意云何？可以三十二相觀如來不？
ZW10n0081_p0099a02║乘如正覺，既非有我，故不應以三十二
ZW10n0081_p0099a03║相觀。
ZW10n0081_p0099a04║
ZW10n0081_p0099a05║須菩提言：如是，如是。以三十二相觀如來。
ZW10n0081_p0099a06║凡夫之人，以相求佛。
ZW10n0081_p0099a07║
ZW10n0081_p0099a08║佛言須菩提：若以三十二相觀如來者，轉輪聖王則
ZW10n0081_p0099a09║是如來。
ZW10n0081_p0099a10║汝若以相見如來者，轉輪聖王亦具是相，則應
ZW10n0081_p0099a11║是如來。輪王既非如來，故知如來不應以三十
ZW10n0081_p0099a12║二相見。
ZW10n0081_p0099a13║
ZW10n0081_p0099a14║須菩提白佛言：世尊，如我解佛所說義，不應以三
ZW10n0081_p0099a15║十二相觀如來。
ZW10n0081_p0099a16║善吉深達法性，故不作凡夫解。
ZW10n0081_p0099a17║
ZW10n0081_p0099a18║爾時世尊而說偈言：
ZW10n0081_p0099a19║此偈如頌，非四句義。
ZW10n0081_p0099a20║
ZW10n0081_p0100a01║若以色見我，以聲音求我，
ZW10n0081_p0100a02║是人行邪道，不能見如來。
ZW10n0081_p0100a03║無色見色，不可以色見；非聲應聲，不可以聲
ZW10n0081_p0100a04║求。將令深趣涅槃，必依聲色之外。故以色聲求
ZW10n0081_p0100a05║佛，是人甚好俓，焉得見如來？
ZW10n0081_p0100a06║
ZW10n0081_p0100a07║須菩提，汝若作是念：如來不以具足相，故得阿耨
ZW10n0081_p0100a08║多羅三藐三菩提。須菩提，莫作是念：如來不以具
ZW10n0081_p0100a09║足相，故得阿耨多羅三藐三菩提。
ZW10n0081_p0100a10║前破有相不見如來，恐眾生即作無相求佛。故
ZW10n0081_p0100a11║此破云：汝勿謂無相可得菩提。菩提非有無，故以
ZW10n0081_p0100a12║有無求，皆不得也。論曰：大聖說空法，為破諸見
ZW10n0081_p0100a13║故。若復見有空，諸佛所不化。今者捨有而滯
ZW10n0081_p0100a14║無，亦由避溺而投火。
ZW10n0081_p0100a15║
ZW10n0081_p0100a16║須菩提，汝若作是念：發阿耨多羅三藐三菩提
ZW10n0081_p0100a17║者，說諸法斷滅。莫作是念。
ZW10n0081_p0101a01║汝若作無相而發道心者，是斷一切行，滅
ZW10n0081_p0101a02║一切法，不得中道也。故莫作是念。
ZW10n0081_p0101a03║
ZW10n0081_p0101a04║何以故？發阿耨多羅三藐三菩提者，於法不說
ZW10n0081_p0101a05║斷滅相。
ZW10n0081_p0101a06║菩提中道，不有不無。若作有念者，則墮於諸法
ZW10n0081_p0101a07║常，諸法實非常。若作無念者，則墮諸法斷，諸法實
ZW10n0081_p0101a08║非斷。故於菩提中，不得生有無見，亦不得作常斷說。
ZW10n0081_p0101a09║
ZW10n0081_p0101a10║須菩提，若菩薩以滿恆河沙等世界七寶布施，若
ZW10n0081_p0101a11║復有人，知一切法無我，得成於忍。此菩薩勝前菩
ZW10n0081_p0101a12║薩所得功德。
ZW10n0081_p0101a13║離彼兩邊，契於中道，悟無生忍，勝福甚
ZW10n0081_p0101a14║多。財施校量，非所及也。知無有我，亦
ZW10n0081_p0102a01║無無我，遣之又遣，深入菩提，故知一切法無
ZW10n0081_p0102a02║我也。
ZW10n0081_p0102a03║
ZW10n0081_p0102a04║須菩提，以諸菩薩不受福德故。
ZW10n0081_p0102a05║所□勝前菩薩者，悟無生忍，無受福德處
ZW10n0081_p0102a06║故也。
ZW10n0081_p0102a07║
ZW10n0081_p0102a08║須菩提白佛言：世尊，云何菩薩不受福德？
ZW10n0081_p0102a09║發明前義，而作是問。
ZW10n0081_p0102a10║
ZW10n0081_p0102a11║須菩提，菩薩所作福德，不應貪著，是故說不受福德。
ZW10n0081_p0102a12║貪著福德，求受勝報，未能無我，不趣菩提，
ZW10n0081_p0102a13║如驪龍珠，探必受害。
ZW10n0081_p0102a14║
ZW10n0081_p0102a15║須菩提，若有人言：如來若來若去，若坐若臥，是
ZW10n0081_p0102a16║人不解我所說義。
ZW10n0081_p0102a17║法身圓對，有感即通；明鏡鑒形，無去來相。
ZW10n0081_p0102a18║若人於佛作此四儀，當知是人不了深義。
ZW10n0081_p0102a19║
ZW10n0081_p0102a20║何以故？如來者，無所從來，亦無所去，故名如來。
ZW10n0081_p0102a21║前云諸法如義者，正所在皆如。若有從來，不
ZW10n0081_p0103a01║名中道。故無所從□，□□□來；亦無所去，而
ZW10n0081_p0103a02║無不去。是以隨迎不得其先後，名言□，究其去
ZW10n0081_p0103a03║來，故名如來，其義如是。
ZW10n0081_p0103a04║
ZW10n0081_p0103a05║須菩提，若善男子、善女人，以三千大千世界碎為微
ZW10n0081_p0103a06║塵，於意云何？是微塵眾，是為多不？甚多，世尊。
ZW10n0081_p0103a07║世界之數，以為無量，碎為微塵，故知甚多。
ZW10n0081_p0103a08║
ZW10n0081_p0103a09║何以故？若是微塵眾實有者，佛則不說是微塵眾。
ZW10n0081_p0103a10║於塵無自性，亦合於相分，如是假名者，皆非
ZW10n0081_p0103a11║實有法。
ZW10n0081_p0103a12║
ZW10n0081_p0103a13║所以者何？佛說微塵眾，則非微塵眾，是名微
ZW10n0081_p0103a14║塵眾。
ZW10n0081_p0103a15║前云：諸微塵，如來說非微塵，是名微塵。引
ZW10n0081_p0103a16║佛前說，以證今說。是知微塵無自性，無自性故，
ZW10n0081_p0103a17║非微塵眾。不壞伐法說微塵故，是名微塵。
ZW10n0081_p0103a18║
ZW10n0081_p0103a19║世尊，如來所說三千大千世界，則非世界，是名世界。
ZW10n0081_p0103a20║聚塵□□，界亦無性，不應□取世界之相。
ZW10n0081_p0103a21║
ZW10n0081_p0103a22║何以故？若世界實有者，則是一合相。
ZW10n0081_p0104a01║不識無性，以為實有者，則是知一和合之相。
ZW10n0081_p0104a02║和合眾塵，以成世界，豈有定世界耶？
ZW10n0081_p0104a03║
ZW10n0081_p0104a04║如來說：一合相則非一合相，是名一合相。
ZW10n0081_p0104a05║與世界同，俱無性故。
ZW10n0081_p0104a06║
ZW10n0081_p0104a07║須菩提，一合相者，則是不可說。但凡夫之人，貪
ZW10n0081_p0104a08║著其事。
ZW10n0081_p0104a09║眾緣和合，本無定相，無所可說。凡夫計有此
ZW10n0081_p0104a10║相，故貪著之。
ZW10n0081_p0104a11║
ZW10n0081_p0104a12║須菩提，若人言：佛說我見、人見、眾生見、壽者
ZW10n0081_p0104a13║見。須菩提，於意云何？是人解我所說義不？世
ZW10n0081_p0104a14║尊，是人不解如來所說義。
ZW10n0081_p0104a15║佛說我見等，將破眾生妄情著相爾。而是人便
ZW10n0081_p0104a16║以為佛有誠說，是知不解如來所說義也。
ZW10n0081_p0104a17║
ZW10n0081_p0104a18║何以故？世尊說我見、人見、眾生見、壽者見，即
ZW10n0081_p0104a19║非我見、人見、眾生見、壽者見，是名我見、人
ZW10n0081_p0104a20║見、眾生見、壽者見。
ZW10n0081_p0104a21║佛說四見，以破妄情，故所說我□□非人□
ZW10n0081_p0105a01║也。而說法破妄，必約俗諦，是故□□□。
ZW10n0081_p0105a02║
ZW10n0081_p0105a03║須菩提，發阿耨多羅三藐三菩提心者，於一切法，
ZW10n0081_p0105a04║應如是知，如是見，如是信解，不生法相。
ZW10n0081_p0105a05║前來廣明中道空義，故此勸云：汝眾生若發
ZW10n0081_p0105a06║菩提心者，當依我所說如是知見信解，不應於正觀
ZW10n0081_p0105a07║中道而生法相。
ZW10n0081_p0105a08║
ZW10n0081_p0105a09║須菩提，所言法相者，如來說即非法相，是名
ZW10n0081_p0105a10║法相。
ZW10n0081_p0105a11║菩提無定法，豈有一法而有定相？故說法相
ZW10n0081_p0105a12║者，令離於相，於相無相，是名法相。
ZW10n0081_p0105a13║
ZW10n0081_p0105a14║須菩提，若有人以滿無量阿僧祇世界七寶，持用布
ZW10n0081_p0105a15║施，若有善男子、善女人發菩薩心者，持於此經乃
ZW10n0081_p0105a16║至四句偈等，受持讀誦，為人演說，其福勝彼。
ZW10n0081_p0105a17║前來校量，皆以七寶布施，不如持經功德。
ZW10n0081_p0105a18║今明所以勝彼，謂如下文，不取於相，是福德性
ZW10n0081_p0105a19║故也。
ZW10n0081_p0105a20║
ZW10n0081_p0106a01║云何為人演說？不取於相，如如不動。
ZW10n0081_p0106a02║諸法性空，假立名字。假名之下，無相可求。
ZW10n0081_p0106a03║故說法之人，不應取相。夢中占夢，豈有相耶？如
ZW10n0081_p0106a04║義無相，故無去來。今說不取相，則如彼如矣。
ZW10n0081_p0106a05║
ZW10n0081_p0106a06║何以故？一切有為法，如夢幻泡影，如露亦如電，
ZW10n0081_p0106a07║應作如是觀。
ZW10n0081_p0106a08║無為中道，畢竟清淨，說不取相，則如彼如。
ZW10n0081_p0106a09║若一切法中作有為解，如彼夢幻，非究竟法。作如
ZW10n0081_p0106a10║是觀，應不取相。
ZW10n0081_p0106a11║
ZW10n0081_p0106a12║佛說是經已。長老須菩提及諸比丘、比丘尼、優婆
ZW10n0081_p0106a13║塞、優婆夷、一切世間天人阿脩羅，聞佛所說，皆
ZW10n0081_p0106a14║大歡喜，信受奉行。
ZW10n0081_p0106a15║聞甚□□，歡喜奉□。
ZW10n0081_p0106a16║
ZW10n0081_p0106a17║注金剛般若羅蜜經
ZW10n0081_p0106a18║
ZW10n0081_p0106a19║右經，開二十三乙亥之歲六月三日，都釋門
ZW10n0081_p0106a20║威儀僧思有表請，至九月十五日經出，合城具法
ZW10n0081_p0106a21║儀，於通洛門奉迎。其日表賀，便請頒示天下，寫
ZW10n0081_p0107a01║本入藏，宣付史官。其月十八日，於敬愛寺設齋慶
ZW10n0081_p0107a02║讚，兼請中使、王公、宰相、百□□□□□□。開
ZW10n0081_p0107a03║元廿三年十月□□，書手臣張若芳，用小麻紙三十
ZW10n0081_p0107a04║五張，校書郎　坦初校，校書郎韓液再校，正字李希
ZW10n0081_p0107a05║言三校，裝書匠臣陳善裝，典書臣侯令惲典，秘
ZW10n0081_p0107a06║書郎臣盧倬掌，朝散大夫守秘書監上柱國平鄉縣開
ZW10n0081_p0107a07║國男臣宋昇監，正議大夫□□□上柱國戴國公
ZW10n0081_p0107a08║李道□，光祿大夫秘書監同正員上柱國汝陽郡王
ZW10n0081_p0107a09║臣揔淳監。
ZW10n0081_p0107a10║天寶元年八月十五日立。
ZW10n0081_p0107a11║
ZW10n0081_p0107a12║〔錄文完〕
ZW10n0081_p0107a13║
ZW10n0081_p0107a14║（方廣錩修改審定）