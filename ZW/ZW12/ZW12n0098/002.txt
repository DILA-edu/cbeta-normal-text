ZW12n0098_p0074a01║圓通三慧道場開壇
ZW12n0098_p0074a02║
ZW12n0098_p0074a03║（舉　佛龕　任意）
ZW12n0098_p0074a04║圓通海會佛菩薩　（二聲　拜下　和二遍）
ZW12n0098_p0074a05║開壇門部儀當演和經題
ZW12n0098_p0074a06║法不孤起，仗境方生。法隨法行，法幢隨處建
ZW12n0098_p0074a07║立。法幢既立，必有因由。今此妙會由致，先當入
ZW12n0098_p0074a08║壇，清淨三業，潔滌香壇，結界散花，以為佛事。
ZW12n0098_p0074a09║今乃清淨三業，自有儀文，當為宣揚，各希諦聽。
ZW12n0098_p0074a10║（宣儀）
ZW12n0098_p0074a11║守口如瓶，直下大自在我；開聲悟道，現前小
ZW12n0098_p0074a12║白花山。自樞機輕發而費顧賢庸，致言行相乖而撥
ZW12n0098_p0074a13║無因果。鼓揚三寸舌，散盡一家春。起平地之風
ZW12n0098_p0074a14║波，造彌天之口過。今欲迴光返照，改往修來。自
ZW12n0098_p0074a15║己觀音自己稱，聞思修入三麼地。
ZW12n0098_p0074a16║身口意業本來同，一念迷真失本宗。
ZW12n0098_p0074a17║喝散障雲無點翳，一輪杲日照長空。
ZW12n0098_p0074a18║除蓋障菩薩摩訶薩
ZW12n0098_p0074a19║經云：
ZW12n0098_p0074a20║聞法歡喜讚，乃至發一言，
ZW12n0098_p0074a21║則為已供養，一切三世佛。
ZW12n0098_p0074a22║今讚圓通之妙相，先淨口業之過愆，咸吐優鉢
ZW12n0098_p0075a01║華香，共成無礙才辯。
ZW12n0098_p0075a02║（加持淨口業真言）
ZW12n0098_p0075a03║三業六根悉清淨
ZW12n0098_p0075a04║潔滌論文
ZW12n0098_p0075a05║聲色場中，幾度迷頭認影；補陀山下，一回刮
ZW12n0098_p0075a06║垢磨光。既霑楊柳之微甘，更藉軍持之餘潤。同入
ZW12n0098_p0075a07║十種法界，共證三摩地門。澡雪塵土顏，願聞第
ZW12n0098_p0075a08║一義。
ZW12n0098_p0075a09║八功德水自天真，善洗眾生業垢塵。
ZW12n0098_p0075a10║流入毘盧華藏界，箇中無處不超倫。
ZW12n0098_p0075a11║楊枝手觀世音菩薩　（提綱）
ZW12n0098_p0075a12║外起身語意，內表心所思。譬喻潛泉魚，鼓波還
ZW12n0098_p0075a13║自舞。凡庸識質，垢染滋多。願仗密言，以伸蠲滌。
ZW12n0098_p0075a14║（加持誦潔滌真言）
ZW12n0098_p0075a15║月光童子大菩薩
ZW12n0098_p0075a16║入壇論文
ZW12n0098_p0075a17║和光同塵，聖凡交參之始；昇堂入室，人天際
ZW12n0098_p0075a18║會之初。惟行事之權輿，在傾誠而感應。文殊皈逢
ZW12n0098_p0075a19║智積，妙音來見釋迦。須憑咒力之光容，以印覺皇
ZW12n0098_p0075a20║之大士。
ZW12n0098_p0075a21║聚沙成塔亘青天，舉指分明在目前。
ZW12n0098_p0075a22║法界蕩無塵一點，自然涌出一枝蓮。
ZW12n0098_p0075a23║普莊嚴菩薩摩訶薩
ZW12n0098_p0075a24║妙音來處堪忍界，先現寶蓮花；殊勝還意靈鷲
ZW12n0098_p0076a01║山，親乘金蓮座。眾等身為供養具，合掌以為花。
ZW12n0098_p0076a02║善心真是香，共意圓通境。
ZW12n0098_p0076a03║（加持入壇真言）
ZW12n0098_p0076a04║雪山童子大菩薩
ZW12n0098_p0076a05║燒香論文　（提綱）
ZW12n0098_p0076a06║上來奉行入壇已竟。今當燒香，以為佛事。一
ZW12n0098_p0076a07║節儀文，謹當布露。（宣儀）
ZW12n0098_p0076a08║福根智種，清淨心株。或稱雞舌之名，或標牛
ZW12n0098_p0076a09║首之號。可以靈山達信，堪憑海藏通誠。薰成戒定
ZW12n0098_p0076a10║慧香，供養聖觀自在。更宣密咒，以表信心。
ZW12n0098_p0076a11║五分法身真妙香，人人具足露堂堂。
ZW12n0098_p0076a12║無根樹下親拈出，供養圓通大法王。
ZW12n0098_p0076a13║香供養菩薩摩訶薩
ZW12n0098_p0076a14║（加持誦燒香真言）
ZW12n0098_p0076a15║香嚴童子大菩薩
ZW12n0098_p0076a16║別界論文
ZW12n0098_p0076a17║車書道共，聞四海之一家；凡聖岐頭，便殊途
ZW12n0098_p0076a18║而異轍。雖悟道不分於畦畛，奈人心強立於疆
ZW12n0098_p0076a19║郵。故靈山變者三，而楞嚴結壇九。所以東西南
ZW12n0098_p0076a20║北，率歸統御之中；坐臥經行，盡入提封之內。更
ZW12n0098_p0076a21║憑神咒，以示方隅。
ZW12n0098_p0076a22║荊棘林中業火生，經由大地任縱橫。
ZW12n0098_p0077a01║金剛界出摩訶力，直向如來行處行。
ZW12n0098_p0077a02║尊勝幢菩薩摩訶薩　（提綱）
ZW12n0098_p0077a03║華藏一微塵，詮真含法界。寶光能現佛，如來
ZW12n0098_p0077a04║剎自在。塵緣永隔，障碍猶多。密語宣揚，十方
ZW12n0098_p0077a05║清淨。
ZW12n0098_p0077a06║揭諦揭諦四天王，統領鬼兵降道場。
ZW12n0098_p0077a07║守護東西南北去，邪魔外道悉逃亡。
ZW12n0098_p0077a08║（加持誦結界真言）
ZW12n0098_p0077a09║金剛界菩薩摩訶薩　（舉偈）
ZW12n0098_p0077a10║振鈴持咒遶香壇（八句）
ZW12n0098_p0077a11║大眾遶壇結界　（至完）
ZW12n0098_p0077a12║散花散花散仙花，遍河洒來，供養五（方位）尊佛。
ZW12n0098_p0077a13║南無花供養菩薩　（三聲）
ZW12n0098_p0077a14║憑此結就五方各色界　（二聲）
ZW12n0098_p0077a15║不許邪魔入道場　（浪皮叉）
ZW12n0098_p0077a16║散花儀範，古有常規。知經先行點淨，檀信捧
ZW12n0098_p0077a17║爐後隨；知會舉唱散花文，大眾隨音後和。散花論
ZW12n0098_p0077a18║文，謹當布露。
ZW12n0098_p0077a19║夫此花者，剪自金刀，故不待東君著意；開從
ZW12n0098_p0077a20║玉筍，偏能與造化爭強。天然葉葉聯芳，特地枝枝
ZW12n0098_p0078a01║挺秀。任使遊蜂錯過，從教舞蝶顛狂。玲瓏絕豔厭
ZW12n0098_p0078a02║姚黃，嫋婐翠深欺魏紫。盈盤捧出，繽紛花雨落晴
ZW12n0098_p0078a03║空；滿掬持來，繚繞香風匝寶座。真可謂靈山親得
ZW12n0098_p0078a04║旨，再去露真機。大眾虔誠，請念散花說偈。
ZW12n0098_p0078a05║一花五葉祖師傳，淺白深紅有萬般。
ZW12n0098_p0078a06║宴座巖前無說處，紛紛墜落紫雲端。
ZW12n0098_p0078a07║（如常遶壇散花，至回壇。）
ZW12n0098_p0078a08║念花供養菩薩摩訶薩
ZW12n0098_p0078a09║（舉）寶檀花菩薩摩訶薩　（四聲　提綱）
ZW12n0098_p0078a10║佛成正覺，天雨寶花。今此道場，密然殊勝。資
ZW12n0098_p0078a11║聖賢之偉蹟，示剎土之莊嚴。頻散寶花，以為供養。
ZW12n0098_p0078a12║（加持誦散花真言）
ZW12n0098_p0078a13║蓮花手觀世音菩薩
ZW12n0098_p0078a14║入儀文上
ZW12n0098_p0078a15║大眾至誠心，同誦歎佛偈：
ZW12n0098_p0078a16║頂螺青紺雲盤翠，肉髻珠紅果豔分。
ZW12n0098_p0078a17║照曜朦朧五彩明，當空宛轉千花秀。
ZW12n0098_p0078a18║真身觀世音菩薩　（提白）
ZW12n0098_p0078a19║欲登千里之程，資糧為首；要越三祗之道，行
ZW12n0098_p0078a20║業當先。心心愈篤於煉磨，念念可期於昇進。佛、
ZW12n0098_p0079a01║法、僧，是名常住；戒、定、慧，克著薰修。行事
ZW12n0098_p0079a02║之初，必先參禮；皈依之法，現有常規。眾等至
ZW12n0098_p0079a03║誠，同音讚助。
ZW12n0098_p0079a04║南無一心參禮，本師釋迦牟尼佛。願共諸眾
ZW12n0098_p0079a05║生，一心頭面禮。
ZW12n0098_p0079a06║南無一心參禮，導師無量壽尊佛。願共諸眾
ZW12n0098_p0079a07║生，一心頭面禮。
ZW12n0098_p0079a08║南無一心參禮，觀音菩薩摩訶薩。願共諸眾
ZW12n0098_p0079a09║生，一心頭面禮。
ZW12n0098_p0079a10║南無一心參禮，勢至菩薩摩訶薩。願共諸眾
ZW12n0098_p0079a11║生，一心頭面禮。
ZW12n0098_p0079a12║南無一心參禮，圓通海會諸聖賢。願共諸眾
ZW12n0098_p0079a13║生，一心頭面禮。
ZW12n0098_p0079a14║歸依海會佛菩薩
ZW12n0098_p0079a15║（加持誦皈依三寶咒）
ZW12n0098_p0079a16║惟願慈悲常攝受
ZW12n0098_p0079a17║比丘某等稽首和南，敬白清淨大眾：今此修建
ZW12n0098_p0079a18║觀音道場，第一時號曰集福延壽法事，分為十
ZW12n0098_p0079a19║節：敘述齋意、歎佛宣疏、警策大眾、禮請上
ZW12n0098_p0080a01║聖、啟祝拜召、勸發四心、修證本末、釋名攝化、
ZW12n0098_p0080a02║存念觀音、觀音儀相。
ZW12n0098_p0080a03║且第一敘述齋意者。
ZW12n0098_p0080a04║按：《法苑珠林》云：宋元嘉十九年，臨川
ZW12n0098_p0080a05║王作鎮廣陵，請釋道冏供養。其年九月，於西齋
ZW12n0098_p0080a06║中作十日觀音齋。已到九日夜四更盡，眾僧皆
ZW12n0098_p0080a07║眠，冏起禮拜，還欲坐禪，忽見四壁有無數沙
ZW12n0098_p0080a08║門，悉半身出現，一佛螺髻分明。有一長人，拈香
ZW12n0098_p0080a09║授冏，冏不肯受。壁中沙門語云：冏公可為受
ZW12n0098_p0080a10║者，以覆護主人。俄而霍然無所復見。以此言之，
ZW12n0098_p0080a11║晉宋之間十日觀音齋儀也。今則年代已遠，其儀
ZW12n0098_p0080a12║不可得知。但菩薩與眾生有緣，人間信奉。今
ZW12n0098_p0080a13║此大齋，止備通霄供養，切在繫心一處，不生妄
ZW12n0098_p0080a14║想。今當念菩薩聖號五聲，輙吟一偈，然後嘆佛
ZW12n0098_p0080a15║宣疏。
ZW12n0098_p0080a16║（舉）觀世音菩薩　（五聲）
ZW12n0098_p0080a17║菩薩修行願力深，光明山上運悲心。
ZW12n0098_p0081a01║雲鋪碧落興慈意，潮震滄溟吐梵音。
ZW12n0098_p0081a02║千貝輻輪文紫玉，萬題胸字色黃金。
ZW12n0098_p0081a03║耳通眼慧希昭鑒，此日香壇佇降臨。
ZW12n0098_p0081a04║證圓通觀世音菩薩
ZW12n0098_p0081a05║嘆佛宣疏
ZW12n0098_p0081a06║多陀阿伽度。阿羅訶。三藐三佛陀。大智慧
ZW12n0098_p0081a07║師，大慈悲父，大圓明鑒，大般若船。言其修
ZW12n0098_p0081a08║道則投身飼虎，割肉餧鷹；言其出世則過去
ZW12n0098_p0081a09║莊嚴，未來星宿。自三無數劫之勤苦，得十有一
ZW12n0098_p0081a10║地之妙門。普被十方，盡世、出世間之殊勝；
ZW12n0098_p0081a11║初行七步，表天上、天下之獨尊。以三十二相示
ZW12n0098_p0081a12║化緣，以千百億身度群品。如紅菡蓞，自是莊嚴；
ZW12n0098_p0081a13║如淨琉璃，了無瑕穢。其無涯如海中水，其
ZW12n0098_p0081a14║無畏如獸中王。具一切威，成一切智。四辯八解，
ZW12n0098_p0081a15║豈獨為西方之聖人？三明六通，大將濟賢劫之世
ZW12n0098_p0081a16║界。若乃理融真際，體寂太虛，不可以方處期，
ZW12n0098_p0081a17║不可以形限量。極乎觀窺之外，絕乎思慮之端。
ZW12n0098_p0082a01║萬德俱圓，二邊莫立。其於法實無所說，其於功不可
ZW12n0098_p0082a02║思議。是以歸心者，獲福塵沙；悟道者，致身聖地。
ZW12n0098_p0082a03║水澄秋月現，懇禱福田僧。
ZW12n0098_p0082a04║惟有佛菩薩，是真歸仗處。
ZW12n0098_p0082a05║南無圓通海會諸佛菩薩
ZW12n0098_p0082a06║佛功德海，難盡讚揚。禮請疏章，臣僧宣讀。
ZW12n0098_p0082a07║（奏樂送疏）
ZW12n0098_p0082a08║（宣畢　天堂化納　回壇）
ZW12n0098_p0082a09║凡情上達大圓鏡
ZW12n0098_p0082a10║警策大眾儀當演　（和）經題
ZW12n0098_p0082a11║今當第一時中，欲伸禮請上聖，先須警策大
ZW12n0098_p0082a12║眾。各各志誠，如法應和。
ZW12n0098_p0082a13║道場清淨眾，各各當至心。
ZW12n0098_p0082a14║至心勤皈依，至心勤禮拜。
ZW12n0098_p0082a15║大聖大慈悲，觀世音菩薩。
ZW12n0098_p0082a16║惟有觀世音，能延人壽命。
ZW12n0098_p0082a17║惟有觀世音，能延人福祿。
ZW12n0098_p0082a18║是故我等眾，今日須控告。
ZW12n0098_p0083a01║惟願聖慈悲，開受我等請。
ZW12n0098_p0083a02║令我壽命長，永修一切善。
ZW12n0098_p0083a03║令我福祿盛，厚結一切緣。
ZW12n0098_p0083a04║今日已往去，永不復退轉。（二說）
ZW12n0098_p0083a05║如若薦拔，接念：
ZW12n0098_p0083a06║惟有觀世音，靈功被幽顯。
ZW12n0098_p0083a07║惟有觀世音，誓度諸有情。
ZW12n0098_p0083a08║是故我等眾，今日須控告。
ZW12n0098_p0083a09║唯願聖慈悲，開受我等請。
ZW12n0098_p0083a10║令我所薦嚴，承此妙善力。
ZW12n0098_p0083a11║往生光明山，親禮紫金容。
ZW12n0098_p0083a12║日聞微妙法，超證最上乘。
ZW12n0098_p0083a13║今日已往去，永不復退轉。
ZW12n0098_p0083a14║信禮觀世音菩薩　（吟偈）
ZW12n0098_p0083a15║警策諸人切至誠，制心一處善芽生。
ZW12n0098_p0083a16║凡夫境界塵埋沒，佛法門庭路坦平。
ZW12n0098_p0083a17║速捨魔王煩惱窟，求登大覺涅槃城。
ZW12n0098_p0083a18║齊稱偈讚（祈延壽伸追薦），合掌聽宣治路明。
ZW12n0098_p0084a01║大悲觀世音菩薩
ZW12n0098_p0084a02║按：《如意輪陀羅尼經》云：欲奉請菩薩時，
ZW12n0098_p0084a03║持香鑪誦治路明真言七遍，開治空中道路，關
ZW12n0098_p0084a04║鑰辟除一切，警覺聖觀自在及諸聖眾。
ZW12n0098_p0084a05║（加持治路明王真言　七遍）
ZW12n0098_p0084a06║治路明觀世音菩薩
ZW12n0098_p0084a07║禮請上聖義當演　（和）經題
ZW12n0098_p0084a08║又按：菩薩所居補陀洛山，亦曰布怛洛迦
ZW12n0098_p0084a09║山，亦曰逋多羅山，皆梵言也。亦曰小白花
ZW12n0098_p0084a10║山，蓋其山多此花，芬馥非常，因以為名。《華嚴
ZW12n0098_p0084a11║經》謂之光明山。今既啟請上聖，不敢遽然指
ZW12n0098_p0084a12║斥，所以先述所居之山。
ZW12n0098_p0084a13║山號光明小白花，石階舍利產靈芽。
ZW12n0098_p0084a14║八功德水清堪翫，五色祥雲翠可誇。
ZW12n0098_p0084a15║瑪瑙階前排寶樹，琉璃池畔映金沙。
ZW12n0098_p0085a01║天香間發鳴仙樂，菩薩毫光散彩霞。
ZW12n0098_p0085a02║南無觀世音菩薩
ZW12n0098_p0085a03║胡跪讚禮
ZW12n0098_p0085a04║一心皈命禮，正南印土補怛洛山，華則有拘
ZW12n0098_p0085a05║物頭華，鉢頭摩華，木則有寶娑羅木，躭摩羅木。
ZW12n0098_p0085a06║八功德水，是處汪洋；五色慶雲，當空燦爛。石
ZW12n0098_p0085a07║階舍利，草盡吉祥。靈禽出多種之妙音，異獸有自
ZW12n0098_p0085a08║然之慈性。天香間發，仙樂長鳴。眾寶輝華，半月
ZW12n0098_p0085a09║滿月；諸神侍衛，星天日天。是善財親見之光明，
ZW12n0098_p0085a10║乃菩薩所覩之奇勝。善知識者十力妙寶，善知識
ZW12n0098_p0085a11║者一切法雲，善知識者則是如來，善知識者無盡智
ZW12n0098_p0085a12║藏。願垂哀愍，俯察凡庸。今日今時，來臨法會，
ZW12n0098_p0085a13║（眾和）受請供養。
ZW12n0098_p0085a14║吟偈
ZW12n0098_p0085a15║觀音住在補陀山，自在逍遙日月閑。
ZW12n0098_p0085a16║自把數珠還自念，慈觀諸趣復慈顏。
ZW12n0098_p0085a17║神通遊戲諸三昧，相好端嚴四八般。
ZW12n0098_p0085a18║大眾返聞聞自性，相逢衹在剎那間。
ZW12n0098_p0085a19║真身觀世音菩薩
ZW12n0098_p0086a01║（加持誦觀音禮拜真言　至奉請真言）
ZW12n0098_p0086a02║《大佛頂首楞嚴經》
ZW12n0098_p0086a03║禮請聖賢　（胡跪）
ZW12n0098_p0086a04║釋迦如來，是娑婆之教主；無量壽佛，乃觀音
ZW12n0098_p0086a05║之本師。先當禮拜，二如來為首。當禮拜時，
ZW12n0098_p0086a06║受請供養。
ZW12n0098_p0086a07║誠心仰請，娑婆教主本師釋迦牟尼如來，
ZW12n0098_p0086a08║現居安養無量壽如來，觀音本師過去寶藏佛，
ZW12n0098_p0086a09║金光獅子遊戲佛，觀世音自在如來，正法明王如
ZW12n0098_p0086a10║來，清涼寶山億萬同名觀世音菩薩。伏願六通鑒
ZW12n0098_p0086a11║照，俯降道場，副我願心，集福延壽，薦嚴度
ZW12n0098_p0086a12║脫，和受請供養。
ZW12n0098_p0086a13║誠心仰請，遍法界中，大聖大慈觀自在菩
ZW12n0098_p0086a14║薩，旖墓伽觀世音菩薩，抳羅健姹觀世音菩薩，
ZW12n0098_p0087a01║播拏目伽觀世音菩薩，毘俱胝觀世音菩薩，濕廢
ZW12n0098_p0087a02║多白身觀世音菩薩，半拏羅婆枲抳觀世音菩薩。
ZW12n0098_p0087a03║伏願六通鑒照，俯降道場，副我願心，集福延壽，
ZW12n0098_p0087a04║和受請供養。
ZW12n0098_p0087a05║誠心仰請，遍法界中，蓮花頂秘密心神通自
ZW12n0098_p0087a06║在曼拏羅觀世音菩薩，廣大明王央俱捨觀世音菩
ZW12n0098_p0087a07║薩，不空悉地王觀世音菩薩，不空羂索觀世音菩
ZW12n0098_p0087a08║薩，根本蓮花頂觀世音菩薩，不空廣大明王觀世音
ZW12n0098_p0087a09║菩薩。伏願六通鑒照，俯降道場，副我願心，集福
ZW12n0098_p0087a10║延壽，和受請供養。
ZW12n0098_p0087a11║誠心仰請，遍法界中，大可畏明王觀世音菩薩，
ZW12n0098_p0087a12║蓮花明王觀世音菩薩，馬頭觀世音菩薩，青項觀世音
ZW12n0098_p0087a13║菩薩，大忿怒王觀世音菩薩，太白觀世音菩薩，除
ZW12n0098_p0087a14║八難仙觀世音菩薩，如意輪觀世音菩薩。伏願六通鑒
ZW12n0098_p0087a15║照，俯降道場，副我願心，集福延壽，和受請供養。
ZW12n0098_p0087a16║誠心仰請，遍法界中，吉祥觀世音菩薩，救生
ZW12n0098_p0087a17║觀世音菩薩，一首、三首、五首觀世音菩薩，七
ZW12n0098_p0087a18║首、九首、十一首觀世音菩薩，一百八首、千首、
ZW12n0098_p0087a19║萬首觀世音菩薩，八萬四千爍迦羅首觀世音菩
ZW12n0098_p0088a01║薩，四面大悲觀世音菩薩。伏願六通鑒照，俯降道
ZW12n0098_p0088a02║場，副我願心，集福延壽，和受請供養。
ZW12n0098_p0088a03║誠心仰請，遍法界中，二臂、四臂、六臂、八
ZW12n0098_p0088a04║臂、十臂觀世音菩薩，十二臂、十四臂、十六臂、
ZW12n0098_p0088a05║十八臂、二十臂至二十四臂觀世音菩薩、四十二臂
ZW12n0098_p0088a06║大悲靈感觀世音菩薩。伏願六通鑒照，俯降道
ZW12n0098_p0088a07║場，副我願心，集福延壽，和受請供養。
ZW12n0098_p0088a08║誠心仰請，遍法界中，一百八臂、千臂、萬臂、
ZW12n0098_p0088a09║八萬四千母陀羅臂觀世音菩薩，二目、三目、四目、
ZW12n0098_p0088a10║九目、一百八目觀世音菩薩，千目、萬目、八萬四千
ZW12n0098_p0088a11║清淨寶目觀世音菩薩，觀音種族一切菩薩，觀音給侍
ZW12n0098_p0088a12║一切菩薩，觀音勝友大勢至菩薩。伏願六通鑒照，俯
ZW12n0098_p0088a13║降道場，副我願心，集福延壽，和受請供養。
ZW12n0098_p0088a14║上來禮請圓通會上，第一時中，諸佛、諸大菩
ZW12n0098_p0088a15║薩，已蒙雲臨道場。伏願眾和天眼遙見，慧耳
ZW12n0098_p0088a16║遙聞，他心遙知，神通遙鑒，以大願力，起無緣
ZW12n0098_p0088a17║慈，憐愍有情，哀受我請，慈悲護念，降臨道場，
ZW12n0098_p0088a18║證盟此齋，充遍法界。願此善力，廣大無邊，猶若
ZW12n0098_p0088a19║虛空，具諸功德。奉請已，一心皈命禮，常住三寶。
ZW12n0098_p0089a01║蓮花捧足降臨來
ZW12n0098_p0089a02║觀音古佛大慈悲，權現菩提薩埵儀。
ZW12n0098_p0089a03║足下黃金千輻相，頂門心月一雙眉。
ZW12n0098_p0089a04║初回啟請蒙垂降，合掌虔誠再禱祈。
ZW12n0098_p0089a05║欲請上乘獅子座，先持啟白陀羅尼。
ZW12n0098_p0089a06║請圓通觀世音菩薩
ZW12n0098_p0089a07║（加持誦觀音啟白真言　至請座真言）
ZW12n0098_p0089a08║南無歡喜藏牟尼寶積佛
ZW12n0098_p0089a09║啟祝真靈儀當演　（和）經題
ZW12n0098_p0089a10║按：《楞嚴經》云：此觀世音菩薩，有大願力，
ZW12n0098_p0089a11║與娑婆世界一切眾生，無量安穩。若有眾生，能
ZW12n0098_p0089a12║志心供養，禮拜稱念者，即能得世出世間之如
ZW12n0098_p0089a13║意。故求妻得妻，求子得子，求三昧得三昧，求長
ZW12n0098_p0089a14║壽得長壽。
ZW12n0098_p0089a15║雲來集菩薩　（上香　設拜）
ZW12n0098_p0089a16║又按：《大悲心經》云：為諸眾生得安樂故，除一
ZW12n0098_p0089a17║切病故，得壽命故，得富饒故，滅除一切惡業重罪故，
ZW12n0098_p0089a18║離障難故，增長一切白法諸功德故，成就一切諸善
ZW12n0098_p0089a19║根故，遠離一切諸怖畏故，速能滿足一切諸希求故。
ZW12n0098_p0090a01║據此二經所說，觀音大士神通慈護，豈能稱
ZW12n0098_p0090a02║量？今既仰請聖慈，已蒙降臨，所有施主，合門
ZW12n0098_p0090a03║尊幼，表裏宗親，是男是女，若良若賤，伏冀凴
ZW12n0098_p0090a04║仗法力，康寧色身，日擁百祥，同膺上壽。（設拜）
ZW12n0098_p0090a05║南無越三界菩薩
ZW12n0098_p0090a06║上來迎請觀音大聖，已沐降臨。今當
ZW12n0098_p0090a07║召請天主帝釋、大梵天王、二十八天諸賢聖眾，
ZW12n0098_p0090a08║五通仙人，十王、六曹地府靈官，五嶽、四瀆山
ZW12n0098_p0090a09║川水府，天上地下一切靈神，天下地上一切靈
ZW12n0098_p0090a10║神，當處龍神土地，本家供養福德善神，並願
ZW12n0098_p0090a11║降臨，瞻禮菩薩。
ZW12n0098_p0090a12║近代高僧，凡修水陸齋，召請天曹、地府、水
ZW12n0098_p0090a13║府部眾，皆先開五路，然後門外以華梵降神。今此
ZW12n0098_p0090a14║觀音道場，衹於壇中召請。蓋所憑者，菩薩之密
ZW12n0098_p0091a01║印；所仗者，菩薩之秘言。仰賴威神，必能降臨。
ZW12n0098_p0091a02║而況天主帝釋，五通真仙，一切靈祇，皆奉一切
ZW12n0098_p0091a03║佛勅。苟密印虔結，秘言載揚，何慮五路之不通，
ZW12n0098_p0091a04║決定一時之來集。
ZW12n0098_p0091a05║南無天藏王菩薩　（設拜）
ZW12n0098_p0091a06║今當召請天官部眾，欲界六天，色界一十八
ZW12n0098_p0091a07║天，無色界四天。
ZW12n0098_p0091a08║所謂欲界六天者，一曰四天王天：東方持國天
ZW12n0098_p0091a09║王，主領乾達婆及毘舍闍；南方增長天王，主領
ZW12n0098_p0091a10║鳩槃茶及閉黎多；西方雜語天王，主領龍王及
ZW12n0098_p0091a11║富單那；北方普聞天王，主領夜叉及羅剎。二曰
ZW12n0098_p0091a12║忉利天，則在須彌之絕頂。三曰燄摩天，則為風
ZW12n0098_p0091a13║輪之所持。四曰兜率天。五曰化樂天。六曰他化自
ZW12n0098_p0091a14║在天。此皆由布施、戒定之妙因，是以得快樂、光
ZW12n0098_p0091a15║明之善報。
ZW12n0098_p0091a16║所謂色界一十八天者，自在梵身以至摩醯
ZW12n0098_p0091a17║首羅。
ZW12n0098_p0091a18║所謂無色界四天者，自無量空入，以至有想
ZW12n0098_p0092a01║無想。
ZW12n0098_p0092a02║若乃日宮有方，二十里之寶座；月宮有壽，五
ZW12n0098_p0092a03║百歲之子孫。眾星則以水精為城，真仙則以皓
ZW12n0098_p0092a04║鶴為馭。雷以四大交觸，電以四光共成。風伯異乎
ZW12n0098_p0092a05║八方，雨師分乎三種。並願承大悲之妙力，降此夕
ZW12n0098_p0092a06║之香壇。瞻禮聖容，開受供養。（設拜）
ZW12n0098_p0092a07║（加持召請四天王印咒　至天龍八部咒）
ZW12n0098_p0092a08║南無地藏王菩薩
ZW12n0098_p0092a09║至如地官部眾，抑亦不同。在儒則有后土、富
ZW12n0098_p0092a10║媼之靈，在釋則有十王、六曹之位。州分四鎮，嶽
ZW12n0098_p0092a11║辨五方。丘陵原隰之有神，山林墳衍之有守。柰
ZW12n0098_p0092a12║洛迦獄，莫非惡業之所居；薜荔多徒，是為餓鬼
ZW12n0098_p0092a13║之最劣。邪魔魍魎，嬛魄孤魂，託影隨光，依
ZW12n0098_p0092a14║草附木。然以佛法平等，慈施均饒，今日道
ZW12n0098_p0092a15║場，輙同召請。並願承大悲之妙力，降此夕之香
ZW12n0098_p0093a01║壇。瞻禮聖容，開受供養。
ZW12n0098_p0093a02║南無龍藏王菩薩
ZW12n0098_p0093a03║又若水官部眾，所在亦殊。小則有溝、洫、澮、
ZW12n0098_p0093a04║川，大則有江、河、淮、濟。海著八德，龍分四王。
ZW12n0098_p0093a05║濕生資巨細之形，靈府異尊卑之職。並願承大悲之
ZW12n0098_p0093a06║願力，降此夕之香壇。瞻禮聖容，開受供養。設拜
ZW12n0098_p0093a07║南無願往生菩薩
ZW12n0098_p0093a08║所有施主，先亡遠祖，內外一切宗親眷屬，若
ZW12n0098_p0093a09║是已生人道，即承斯善力，增助福緣。其有或生
ZW12n0098_p0093a10║天宮，或未生天宮，或證果位，或未證果位，及所
ZW12n0098_p0093a11║薦某並本音先亡遠祖內外幽靈、五姓含情諸甶子
ZW12n0098_p0093a12║等。並願承大悲之妙力，降此夕之香壇，瞻禮
ZW12n0098_p0093a13║聖容，開受供養。設拜
ZW12n0098_p0093a14║南無聰明藏菩薩
ZW12n0098_p0093a15║其有名存祀典，功被生靈，代上帝之慘舒，柄
ZW12n0098_p0093a16║下民之禍福，天上地下一切靈祇，天下地上一
ZW12n0098_p0094a01║切靈神。或典籍所未嘗言，或言談所不能遍，及當
ZW12n0098_p0094a02║處龍神土地等。並願承大悲之願力，降此夕之香
ZW12n0098_p0094a03║壇，瞻禮聖容，開受供養。（設拜）
ZW12n0098_p0094a04║《楞嚴經》說聖觀音，能接眾生入覺林。
ZW12n0098_p0094a05║真觀既同清淨觀，梵音無異海潮音。
ZW12n0098_p0094a06║鐵輪磨頂情非捨，金鑒為懷誓不成。
ZW12n0098_p0094a07║世出世間如意事，專誠啟祝定隨心。
ZW12n0098_p0094a08║南無觀世音菩薩
ZW12n0098_p0094a09║（加持閻羅王咒　至灌頂清淨咒）
ZW12n0098_p0094a10║《大佛頂首楞嚴經》
ZW12n0098_p0094a11║回向無上佛菩提　（四聲）
ZW12n0098_p0094a12║開壇寶誦妙通玄，地湧聲雷鎮上天。
ZW12n0098_p0094a13║綿綿福果善修來，湛湛心如明鏡臺。
ZW12n0098_p0094a14║臺鏡明如心湛湛，來修善果福綿綿。
ZW12n0098_p0094a15║天上鎮雷聲湧地，玄通妙誦寶壇開。
ZW12n0098_p0094a16║
ZW12n0098_p0094a17║三慧圓通道場開壇法事終