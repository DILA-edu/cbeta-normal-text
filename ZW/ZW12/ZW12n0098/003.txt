ZW12n0098_p0095a01║圓通三慧道場儀文上
ZW12n0098_p0095a02║
ZW12n0098_p0095a03║眉州著作佐郎侯溥賢良集
ZW12n0098_p0095a04║
ZW12n0098_p0095a05║陞座
ZW12n0098_p0095a06║（舉）　加持楞嚴字母陀羅尼
ZW12n0098_p0095a07║初登寶座，會集人天，字母伽陀，加持念誦。
ZW12n0098_p0095a08║稽首光明大佛頂，如來萬行首楞嚴。
ZW12n0098_p0095a09║光中化佛演微言，誦念溥令祛宿業。
ZW12n0098_p0095a10║歌讚
ZW12n0098_p0095a11║稽首歸依，補陀山上大聖，名號觀音。常扶八
ZW12n0098_p0095a12║難，感應濟群情。毫相分輝百億，楊枝洒，苦海為
ZW12n0098_p0095a13║霖。塵沙界，勞生敬仰，一念免漂沉。
ZW12n0098_p0095a14║巍巍蓮座上，花縵瓔珞，體瑩如金。項珮珠絲
ZW12n0098_p0095a15║網，百寶嚴身。處處尋聲救苦，頭頭露，接物垂
ZW12n0098_p0095a16║形。真慈父，爐煙繚繞，遙望鑑誠心。
ZW12n0098_p0095a17║（舉）南無《大佛頂首楞嚴經》
ZW12n0098_p0095a18║圓通海會佛菩薩
ZW12n0098_p0095a19║吟偈
ZW12n0098_p0095a20║滿目旃檀紫竹林，頭頭顯露聖觀音。
ZW12n0098_p0095a21║初時已證圓通會，先發菩提四善心。
ZW12n0098_p0096a01║道場敘勸發四善心儀當演　《大佛頂首楞嚴
ZW12n0098_p0096a02║經》
ZW12n0098_p0096a03║三慧門高絕品題，而今識與辯端猊。
ZW12n0098_p0096a04║含靈識本從頭悟，淨聖垂慈為獎提。
ZW12n0098_p0096a05║超果超因離勝迹，假名假相示筌第。
ZW12n0098_p0096a06║福田壽域無涯際，携手相從闊步躋。
ZW12n0098_p0096a07║比丘某敬白清淨大眾，今此觀音三慧道場，第
ZW12n0098_p0096a08║一時中，初登寶座，宣演法門。各宜屏絕外緣，靜
ZW12n0098_p0096a09║聽法要，無得懈怠，笑語諠譁。自取愆尤，悔何所
ZW12n0098_p0096a10║及？預告眾等，宜戒之哉！
ZW12n0098_p0096a11║各發无上志誠心　《大佛頂首楞嚴經》
ZW12n0098_p0096a12║各發無上菩提心
ZW12n0098_p0097a01║敘發四善心儀當演　《大佛頂首楞嚴經》（提綱）
ZW12n0098_p0097a02║觀音道場敘勸發四善心者，第一發正信心，
ZW12n0098_p0097a03║為道場開啟；第二發恭謹心，為道場奉事；第三
ZW12n0098_p0097a04║發慈悲心，為道場作用；第四發勇猛心，為道場成
ZW12n0098_p0097a05║就。（入密）
ZW12n0098_p0097a06║（舉）各發無上正信心
ZW12n0098_p0097a07║正信心者，按經云：「妙音觀世音，梵音海潮
ZW12n0098_p0097a08║音，勝彼世間音，是故須常念，念念無生疑。」苟
ZW12n0098_p0097a09║或一念生疑，便入邪見。故此作大齋，以正信心，
ZW12n0098_p0097a10║為道場開啟。
ZW12n0098_p0097a11║各發無上恭謹心
ZW12n0098_p0097a12║恭謹心者，凡設此齋，切須虔潔。心謹於內，
ZW12n0098_p0097a13║貌恭於外，所冀聖賢降格。儻不如是，雖復日夜
ZW12n0098_p0097a14║百拜，無異孩童跳躍。非獨不能降格聖賢，適
ZW12n0098_p0097a15║足以取侮慢聖賢之罪。天龍八部，不賜護持。
ZW12n0098_p0097a16║本欲消災，反成取罪。故以恭謹心，為道場
ZW12n0098_p0097a17║奉事。
ZW12n0098_p0097a18║各發無上慈悲心
ZW12n0098_p0098a01║慈悲心者，今日此齋，雖自施主，至於廣大願
ZW12n0098_p0098a02║力，當令普及一切。按：《普門品》：無盡意菩薩
ZW12n0098_p0098a03║即解頸眾寶珠、瓔珞，價值百千兩金，以備供
ZW12n0098_p0098a04║養。而觀世音菩薩不肯受之。無盡意言：仁者，愍
ZW12n0098_p0098a05║我等故，受此瓔珞。爾時佛告觀世音菩薩言：當愍
ZW12n0098_p0098a06║此無盡意及四眾、天龍夜叉、乾闥婆、阿修羅、迦
ZW12n0098_p0098a07║樓羅、緊那羅、摩睺羅伽、人非人等，故受是
ZW12n0098_p0098a08║瓔珞。且瓔珞是無盡意所解，以備供養。不肯
ZW12n0098_p0098a09║自言愍我，而言愍我等故。佛亦不獨言愍無盡意，
ZW12n0098_p0098a10║而言當愍此無盡意，及四眾比丘、比丘尼、優婆
ZW12n0098_p0098a11║塞、優婆夷，以至天龍鬼神、人非人等。以此言
ZW12n0098_p0098a12║之，發菩提心，貴於廣大。若不廣大，即是有人
ZW12n0098_p0098a13║我分別。然則今施主此齋願力，亦為廣大。初以
ZW12n0098_p0098a14║集福延壽，次以拔苦懺罪，終以修道證真。自合
ZW12n0098_p0098a15║門尊幼，無有良賤，咸得集福，咸得延壽，
ZW12n0098_p0098a16║咸得拔苦懺罪，咸得修道證真。其次願我此齋願
ZW12n0098_p0098a17║力，遍法界中，一切人道，咸得集福，咸得延壽；
ZW12n0098_p0099a01║一切鬼神、地獄、餓鬼、畜生，咸得拔苦懺罪；
ZW12n0098_p0099a02║一切含生，咸得修道證真。此則是慈能與樂，悲
ZW12n0098_p0099a03║能拔苦之心。故以慈悲心，為道場作用。
ZW12n0098_p0099a04║若薦亡即云：今施主此齋，專以薦嚴某
ZW12n0098_p0099a05║人之神識，所冀拔苦懺罪。自無始時來，所
ZW12n0098_p0099a06║作罪業，盡皆懺洗，乃至修道證真。其有先亡遠
ZW12n0098_p0099a07║祖，內外宗親，一切眷屬，同霑利樂。其次願我此
ZW12n0098_p0099a08║齋願力，遍滿法界，一切幽魂，咸蒙追薦，咸生
ZW12n0098_p0099a09║人天；一切鬼神，地獄餓鬼、畜生，咸得拔苦懺
ZW12n0098_p0099a10║罪；一切含靈，咸得修道證真。此則是慈悲能與
ZW12n0098_p0099a11║樂，悲能拔苦之心。故以慈悲心，為道場作用。
ZW12n0098_p0099a12║各發無上勇猛心
ZW12n0098_p0099a13║勇猛心者，今修此齋，豈徒盛陳香燈，嚴備蔬
ZW12n0098_p0099a14║果而已，實欲因菩薩大願，救我迷妄。於此時中，
ZW12n0098_p0099a15║便須省覺，發勁勇心，修大乘行，懺洗宿愆，永
ZW12n0098_p0100a01║不復作；從今日去，身心清淨，直至成佛。故以勇
ZW12n0098_p0100a02║猛心，為道場成就。合道場人，既已發四種善
ZW12n0098_p0100a03║心，即當諦聽。（止）
ZW12n0098_p0100a04║四善心惟正性強，慈悲恭謹是壇場。
ZW12n0098_p0100a05║但能念念無生滅，自證空空絕忖量。
ZW12n0098_p0100a06║佛法地平堪履翫，是非門險莫談揚。
ZW12n0098_p0100a07║更能猛勱除人我，覺悟修行見法王。
ZW12n0098_p0100a08║勸發四善經文，法師諷演。（止）
ZW12n0098_p0100a09║總持王菩薩
ZW12n0098_p0100a10║加持儀文，請為宣揚。（對案加持文）
ZW12n0098_p0100a11║如來以大慈悲利物，菩薩以大方便度人。或祗
ZW12n0098_p0100a12║陀林間，或菩提樹下，或補陀山上，或兜率宮中。
ZW12n0098_p0100a13║在在處處，特演於密言；物物塵塵，盡期於普濟。
ZW12n0098_p0100a14║皆三世諸佛之所印可，是一切眾生之所皈依。西
ZW12n0098_p0100a15║方號為陀羅尼，中國譯為總持字。莫非真語實語，
ZW12n0098_p0100a16║悉出大乘上乘。以之祈福壽則祿厚算長，以之祛
ZW12n0098_p0100a17║邪魔則膽破腦裂，以之救六道則即時離苦，以之修
ZW12n0098_p0100a18║一心則眾聖現前。粵惟此夕香壇，專奉觀音大士，
ZW12n0098_p0101a01║總括神咒，集為新儀。今欲正入案加持，再勞清
ZW12n0098_p0101a02║眾，運起潮音。先舉五聲聖號，輒吟八句偈章。
ZW12n0098_p0101a03║偈聲甫畢，加持供養。
ZW12n0098_p0101a04║人天虔潔共歸依，召請方嚴第一時。
ZW12n0098_p0101a05║上聖赴緣臨垢濁，眾生翹首仰慈悲。
ZW12n0098_p0101a06║飄颻瓔珞清音間，芬馥旃檀瑞氣隨。
ZW12n0098_p0101a07║欲仗密言成勝事，輒堅精意為加持。
ZW12n0098_p0101a08║（應感真言　酥乳蜜真言）
ZW12n0098_p0101a09║敘觀音修證本末儀當演　《大佛頂首楞嚴經》
ZW12n0098_p0101a10║恭以觀音大士，修證凡有三說。
ZW12n0098_p0101a11║一者，按《悲華經》云：轉輪聖王第一太
ZW12n0098_p0101a12║子答梵志言：我今觀於地獄眾生，多諸苦惱，人
ZW12n0098_p0101a13║天之中，或有垢心。以垢心故，數數墮於三惡
ZW12n0098_p0101a14║道中。復作是念：是諸眾生，以坐親近惡知識
ZW12n0098_p0101a15║故，退失正法，墮大闇處；盡諸善根，攝取種種諸
ZW12n0098_p0101a16║邪見等，以覆其心，行於邪道。世尊，我今以大音
ZW12n0098_p0101a17║聲，告諸眾生，我今所有一切善根，盡回向阿耨
ZW12n0098_p0101a18║多羅三藐三菩提。願我行菩薩道時，若有眾生，受
ZW12n0098_p0101a19║諸苦惱、恐怖等事，退失正法，墮大闇處，憂愁孤
ZW12n0098_p0102a01║窮，無有救護，無依無舍，若能念我，稱我名字，
ZW12n0098_p0102a02║若其為我天耳所聞，天眼所見，是諸眾生等，若不
ZW12n0098_p0102a03║得免斯苦惱者，我終不成阿耨多羅三藐三菩提。唯
ZW12n0098_p0102a04║願世尊，為我授記。爾時寶藏佛尋為授記：善男子，
ZW12n0098_p0102a05║汝觀天人及三惡道，一切眾生，生大悲心，欲斷眾
ZW12n0098_p0102a06║生諸苦惱故，欲令眾生住安樂故。善男子，今當
ZW12n0098_p0102a07║字汝為觀世音。善男子，無量壽佛般涅槃後第二
ZW12n0098_p0102a08║恒河沙等阿僧祗劫，初夜分中，汝於後夜，種種
ZW12n0098_p0102a09║莊嚴，菩提樹下，坐金剛座，於一念中間，成阿耨
ZW12n0098_p0102a10║多羅三藐三菩提，號遍出一切光明功德山王如來。
ZW12n0098_p0102a11║又按《大悲分陀利經．三王子授記品》所言，
ZW12n0098_p0102a12║與《悲華經》大抵無異。彼經云：爾時海濟婆羅
ZW12n0098_p0102a13║門告無量淨王第一太子不眴目。此則不眴目，是
ZW12n0098_p0102a14║觀音為太子時名也；無量淨王，即阿彌陀如來
ZW12n0098_p0102a15║為轉輪王時名也。彼經又言：觀音成佛，名光明普
ZW12n0098_p0102a16║至尊積德王如來。與此經所謂遍出一切光明功德
ZW12n0098_p0102a17║山王如來，大意亦同。但譯經之人，保據梵本，所
ZW12n0098_p0103a01║見各別，不在置疑。
ZW12n0098_p0103a02║又按《觀音授記經》云：金光獅子遊戲如
ZW12n0098_p0103a03║來，法中有王，名曰威德王。彼王於其園，觀入
ZW12n0098_p0103a04║於三昧。其王左右，有二蓮花，從地涌出，雜花莊
ZW12n0098_p0103a05║嚴。有二童子，化生其中，與威德王，俱詣佛所。
ZW12n0098_p0103a06║時二童子，以偈問佛：
ZW12n0098_p0103a07║云何為供養，無上兩足尊？
ZW12n0098_p0103a08║願說其義趣，聞者當奉行。
ZW12n0098_p0103a09║香花眾伎樂，衣服藥臥具。
ZW12n0098_p0103a10║如是等供養，云何為最勝？
ZW12n0098_p0103a11║爾時彼佛即為童子而說偈曰：
ZW12n0098_p0103a12║當發菩提心，廣濟諸群品。
ZW12n0098_p0103a13║是則供正覺，三十二相明。
ZW12n0098_p0103a14║設滿恒沙剎，珍妙莊嚴具。
ZW12n0098_p0103a15║奉獻諸如來，及懽喜頂戴。
ZW12n0098_p0103a16║不如以慈心，回向於菩提。
ZW12n0098_p0103a17║是福為最勝，無量無有邊。
ZW12n0098_p0103a18║餘供無過者，超踰不可計。
ZW12n0098_p0103a19║如是菩提心，必成等正覺。
ZW12n0098_p0104a01║時二童子，復說偈言：
ZW12n0098_p0104a02║諸天龍鬼神，聽我師子吼。
ZW12n0098_p0104a03║今於如來前，弘誓發菩提。
ZW12n0098_p0104a04║生死無量劫，本際不可知。
ZW12n0098_p0104a05║為一眾生故，爾數劫行道。
ZW12n0098_p0104a06║況此諸劫中，度脫無量眾。
ZW12n0098_p0104a07║修行菩提道，而生疲倦心。
ZW12n0098_p0104a08║我欲從今始，起於貪欲心。
ZW12n0098_p0104a09║是則為欺誑，十方一切佛。
ZW12n0098_p0104a10║瞋恚愚癡垢，慳嫉亦復然。
ZW12n0098_p0104a11║我今說實語，遠離於虛妄。
ZW12n0098_p0104a12║我若於今始，起於聲聞心。
ZW12n0098_p0104a13║不樂修菩提，是則歎世尊。
ZW12n0098_p0104a14║亦不求緣覺，自濟利己身。
ZW12n0098_p0104a15║當於萬億劫，大悲度眾生。
ZW12n0098_p0104a16║如今日佛土，清淨妙莊嚴。
ZW12n0098_p0104a17║令我得道時，超踰億百千。
ZW12n0098_p0104a18║國無聲聞眾，亦無緣覺乘。
ZW12n0098_p0105a01║淳有諸菩薩，其數無限量。
ZW12n0098_p0105a02║眾生淨無垢，悉具上妙藥。
ZW12n0098_p0105a03║出生於正覺，總持諸法藏。
ZW12n0098_p0105a04║此誓若誠實，當動大千界。
ZW12n0098_p0105a05║說如是偈已，應時普震動。百千眾伎樂，演法
ZW12n0098_p0105a06║和雅音。光曜微妙眼，旋轉而來降。諸天於空
ZW12n0098_p0105a07║中，雨散眾末香。其香普流熏，悅可眾生心。佛告
ZW12n0098_p0105a08║華德藏：爾時威德王者，豈異人乎？我身是
ZW12n0098_p0105a09║也。時二童子者，今觀世音及大勢至菩薩摩訶薩
ZW12n0098_p0105a10║是也。
ZW12n0098_p0105a11║阿彌陀佛正法滅後，過中夜分明相出時，觀世
ZW12n0098_p0105a12║音於七寶菩提樹下，結跏趺座，成等正覺，號普光
ZW12n0098_p0105a13║功德山王如來。此則普光之名，又少異於三王子授
ZW12n0098_p0105a14║記之文，亦是譯經之人見各別耳。
ZW12n0098_p0105a15║二者，觀音大士，是古佛化現，作菩薩形，以
ZW12n0098_p0105a16║度眾生。按《不思議境界經》云：佛成正覺，有十
ZW12n0098_p0105a17║佛剎微塵數等他方諸佛，為欲莊嚴毘盧遮那道
ZW12n0098_p0105a18║場故，示菩薩形，來在會坐，其名曰觀自在
ZW12n0098_p0106a01║菩薩。
ZW12n0098_p0106a02║又按：《大悲心經》云：佛告阿難，此觀自在
ZW12n0098_p0106a03║菩薩，有不可思議威神之力，已於過去無量無數
ZW12n0098_p0106a04║阿僧祗劫前，已成佛竟，號曰正法明王如來。大悲
ZW12n0098_p0106a05║願力，為欲成熟安樂一切眾生故，現作菩薩。
ZW12n0098_p0106a06║三者，按《楞嚴經》云：觀世音菩薩言：我昔
ZW12n0098_p0106a07║無數恒河沙劫，於時有佛出現於世，名觀世音。我
ZW12n0098_p0106a08║於彼佛，發菩提心。彼佛教我，從聞思修，入三摩
ZW12n0098_p0106a09║地。初於聞中，入流亡所；所入既寂，動靜二相，
ZW12n0098_p0106a10║了然不生；如是漸增，聞所聞盡；盡聞不住，覺所
ZW12n0098_p0106a11║覺空；空覺極圓，空所空滅；生滅既滅，寂滅現
ZW12n0098_p0106a12║前，忽然超越，世出世間。十方圓明，獲二殊勝：
ZW12n0098_p0106a13║一者，上合十方諸佛本妙覺心，與諸佛如來同一慈
ZW12n0098_p0106a14║力；二者，下合十方一切六道眾生，與諸眾生同一
ZW12n0098_p0106a15║悲仰。世尊，由我供養觀音如來，蒙彼如來，授
ZW12n0098_p0106a16║我如幻聞熏、聞修金剛三昧，與佛如來同慈力故，
ZW12n0098_p0106a17║令我身成三十二應，入諸國土。世尊，彼佛如來歎
ZW12n0098_p0106a18║我善得圓通法門，於大會中授記我為觀世音號。由
ZW12n0098_p0106a19║我觀聽十方圓明，故觀音名遍十方界。
ZW12n0098_p0106a20║觀音修證出悲華，觀見眾生行業差。
ZW12n0098_p0106a21║無量淨王元古佛，不眴太子選其家。
ZW12n0098_p0107a01║師資身現三王子，左右蓮開二朵花。
ZW12n0098_p0107a02║以大音聲勸回向，菩提心發遍河沙。
ZW12n0098_p0107a03║修證本末經文，法師諷演。（止）
ZW12n0098_p0107a04║（不空羂索真言）
ZW12n0098_p0107a05║敘釋名攝化儀當演《大佛頂首楞嚴經》
ZW12n0098_p0107a06║據觀音菩薩，亦號觀自在菩薩。蓋梵言婆盧枳
ZW12n0098_p0107a07║底，此謂之觀；梵言攝伐多，此謂之音；梵言濕
ZW12n0098_p0107a08║伐囉，此謂之自在。菩薩者，梵言菩提薩埵。此
ZW12n0098_p0107a09║略而言，謂之菩薩。梵言菩提，此謂之覺，亦謂之
ZW12n0098_p0107a10║導；梵言薩埵，此謂之有情。
ZW12n0098_p0107a11║按：《佛地論》總有三釋。一云菩提是所求
ZW12n0098_p0107a12║果，薩埵是能求人，人求於果，是菩提之薩埵
ZW12n0098_p0107a13║也；二者菩提是智，是所求果，薩埵是悲，是所
ZW12n0098_p0107a14║度，雙取求度，以立己名，謂之菩薩；三者菩提
ZW12n0098_p0107a15║是所求果，薩埵是勇猛精進，以大精進，求於
ZW12n0098_p0107a16║菩提。
ZW12n0098_p0107a17║今觀世音，一名觀自在菩薩者，若是三業攝
ZW12n0098_p0107a18║化，即云觀自在；若專以語業攝化，即云觀世
ZW12n0098_p0108a01║音。蓋眾生以語業歸依，則觀其音聲，為之濟拔，
ZW12n0098_p0108a02║故曰觀世音；若以三業歸依，則六通赴感，攝利
ZW12n0098_p0108a03║難思，故曰觀自在。瞿波論師云：明而遠，以身業
ZW12n0098_p0108a04║禮，表大士有天眼通；暗而遠，以意業禮，表大士
ZW12n0098_p0108a05║有他心通；暗而近，以語業禮，表大士有天耳通。
ZW12n0098_p0108a06║按《普門品》云：佛告無盡意：若有無量百千
ZW12n0098_p0108a07║萬億眾生，受諸苦惱，聞是觀世音菩薩，一心稱名
ZW12n0098_p0108a08║觀世音菩薩，即時觀其音聲，皆得解脫。此是以語
ZW12n0098_p0108a09║業攝化也。
ZW12n0098_p0108a10║由稱名故，能除七災：一曰火不能燒；二曰
ZW12n0098_p0108a11║大水所漂，即得淺處；三曰黑風吹其船舫，飄墮
ZW12n0098_p0108a12║羅剎鬼國，皆得解脫羅剎之難；四曰臨當被害，彼
ZW12n0098_p0108a13║所執刀杖，尋段段壞，而得解脫；五曰夜叉羅
ZW12n0098_p0108a14║剎，欲來惱人，是諸惡鬼，尚不能以惡眼視之，
ZW12n0098_p0108a15║況復加害；六曰若有罪，若無罪，杻械枷鎖，檢繫
ZW12n0098_p0108a16║其身，皆悉斷壞，即得解脫；七曰三千大千國土，
ZW12n0098_p0108a17║滿中怨賊，有一商主，將諸商人，齎持重寶，經過
ZW12n0098_p0108a18║險路，即得解脫。此七者，皆由稱觀世音菩薩名
ZW12n0098_p0109a01║號，故獲免難。此是語業攝化也。
ZW12n0098_p0109a02║身業攝化者，發露志誠，盡虔懇者，莫先於
ZW12n0098_p0109a03║禮拜。故曰：若有眾生，恭敬禮拜觀世音菩薩，福
ZW12n0098_p0109a04║不唐捐。由禮拜故，能滿一切願。故曰：若有女
ZW12n0098_p0109a05║人，設欲求男，禮拜供養觀世音菩薩，便生福德智
ZW12n0098_p0109a06║慧之男；設欲求女，便生端正有相之女。此二者，皆
ZW12n0098_p0109a07║由禮拜觀世音菩薩慈容，故獲如意。此是身業攝化也。
ZW12n0098_p0109a08║意業攝化者，造罪造福，皆由一念。苟能冥心
ZW12n0098_p0109a09║存念觀世音菩薩，或念菩薩行願，或念菩薩聖容，
ZW12n0098_p0109a10║或念菩薩經文神咒，自然自心清淨，不為邪見魔鬼
ZW12n0098_p0109a11║蔽覆其心。是故眾生，常應心念，由心念故，能淨
ZW12n0098_p0109a12║三毒。故曰：若有眾生，多於婬欲，常念恭敬觀世
ZW12n0098_p0109a13║音菩薩，便得離欲；乃至若多愚癡，常念恭敬觀世
ZW12n0098_p0109a14║音菩薩，便得離癡；若多瞋恚，常念恭敬觀世音菩
ZW12n0098_p0109a15║薩，便得離瞋。此三者，皆由存念觀世音菩薩，
ZW12n0098_p0109a16║故獲清淨。
ZW12n0098_p0109a17║合道場人，各當志誠，以口業稱讚，以身業拜
ZW12n0098_p0109a18║跪，以意業存念，庶使願心圓滿，勝事周諧。佛
ZW12n0098_p0109a19║不欺人，必增福壽，必遂薦拔。
ZW12n0098_p0110a01║釋名攝化理幽深，梵語華言仔細尋。
ZW12n0098_p0110a02║濕伐羅耶稱自在，婆盧枳底即觀音。
ZW12n0098_p0110a03║生生善解無窮難，劫劫能除有漏心。
ZW12n0098_p0110a04║三業歸依頭面禮，聞聲救苦便垂臨。
ZW12n0098_p0110a05║釋名攝化經文，持經諷誦。（止）
ZW12n0098_p0110a06║（隨心咒　至　第四咒）
ZW12n0098_p0110a07║敘存念觀音儀當演　《大佛頂首楞嚴經》
ZW12n0098_p0110a08║所謂念觀音者，從淺至深，凡有三說：一者
ZW12n0098_p0110a09║熏習念念觀音之名號，二者歸仰念念觀音之慈願，
ZW12n0098_p0110a10║三者三昧念念觀音之法門。
ZW12n0098_p0110a11║且第一，熏習念者。據《楞嚴經》說，大勢至
ZW12n0098_p0110a12║菩薩勸人念佛。譬如有人，一專為憶，一人專念，
ZW12n0098_p0110a13║如是二人，若逢不逢，或見非見，二人相憶，二憶
ZW12n0098_p0110a14║念深，從生至生，同於形影，不相乖異。十方如
ZW12n0098_p0110a15║來，憐念眾生，如母憶子。若子逃逝，雖憶何
ZW12n0098_p0110a16║為？子若憶母，如母憶時。母子歷生，不相違遠。
ZW12n0098_p0110a17║若眾生心，憶佛念佛，現前當來，必定見佛。去
ZW12n0098_p0110a18║佛不遠，不假方便，自然心開，見佛聞法，得親
ZW12n0098_p0110a19║印記。如染香人，身有香氣，以念佛心，入無
ZW12n0098_p0110a20║生忍。
ZW12n0098_p0110a21║今於此界，攝念佛人，歸於淨土，是知三業
ZW12n0098_p0111a01║穢惡，常逐六塵。苟非念佛攝心，何能熏炙眾善？
ZW12n0098_p0111a02║稱念名號，或憶相儀；拔苦消災，其功不淺。故
ZW12n0098_p0111a03║《觀經》云：韋提希夫人念釋迦牟尼佛，禮拜未
ZW12n0098_p0111a04║起，佛已現前。故《普門品》云：是故須常念，念
ZW12n0098_p0111a05║念勿生疑，於苦惱死厄，能為作依怙。即是一念
ZW12n0098_p0111a06║名字，與六十二億恒河沙菩薩名字功德等無有異。
ZW12n0098_p0111a07║此名熏習念念觀音之名號。
ZW12n0098_p0111a08║第二，歸仰念念觀音之慈願者。據世親《菩
ZW12n0098_p0111a09║薩論》說：念佛有五門：一、身業禮拜名之為念；
ZW12n0098_p0111a10║二、口業稱讚名之為念；三、意業思惟名之為念；
ZW12n0098_p0111a11║四、發願歸依名之為念；五、回向實際名之
ZW12n0098_p0111a12║為念。
ZW12n0098_p0111a13║且初身業禮拜名之為念者。據《離垢菩薩
ZW12n0098_p0111a14║經》云：佛說修行，若非禮拜，縱有禪定現前，
ZW12n0098_p0111a15║多生業障，不可消除。對治而言，總有八法，以
ZW12n0098_p0111a16║招善報。八法者何？一是供養，或財寶隨力，或說
ZW12n0098_p0111a17║法利人；對治除心中之慳貪，感果得現來之財
ZW12n0098_p0112a01║富。二者讚歎，隨解稱美，情發於中；對治除口業
ZW12n0098_p0112a02║之妄言，感果得無礙之才辯。三禮拜，五體投
ZW12n0098_p0112a03║地，身業欽依；對治除我慢之心，感果得尊貴之
ZW12n0098_p0112a04║福。四懺悔，發心懺露，不復更為；對治除業報煩
ZW12n0098_p0112a05║惱之愆，感果得依正具足。五勸請，欣樂為心，普
ZW12n0098_p0112a06║利群品；對治除謗法之愆，感果得多聞智慧。六
ZW12n0098_p0112a07║隨喜，忘懷於眾，從善如流；對治除嫉姤之心，感
ZW12n0098_p0112a08║果得大賢眷屬。七回向，不矜不吝，利物洪
ZW12n0098_p0112a09║慈；對治除狹劣之心，感果得廣大妙果。八啟願，
ZW12n0098_p0112a10║淨信既發，進修不窮；對治除退屈之心，感果得
ZW12n0098_p0112a11║總持妙行。即此八法，融歸五門，無一孑遺，
ZW12n0098_p0112a12║歸依大士，以求加被，此名歸仰念念觀音之
ZW12n0098_p0112a13║慈願。
ZW12n0098_p0112a14║第三，三昧念念觀音之法門者。梵云三昧，
ZW12n0098_p0112a15║此云正受。不受諸受，得名正受。眼不受色，耳不
ZW12n0098_p0113a01║受聲，鼻不受香，舌不受味，身不受觸，意不攀緣，
ZW12n0098_p0113a02║定慧相資，寂照無二，名為正受。明記不失，都
ZW12n0098_p0113a03║攝六根，名之為念。故《楞嚴經》云：初於聞中，
ZW12n0098_p0113a04║入流亡所。所入既寂，動靜二相，了然不生。如是
ZW12n0098_p0113a05║漸增，聞所聞盡。盡聞不住，覺所覺空。空覺極圓，
ZW12n0098_p0113a06║空所空滅。生滅既滅，寂滅現前。忽然超越，世、
ZW12n0098_p0113a07║出世間。獲二殊勝：一者上合十方諸佛本妙覺心，
ZW12n0098_p0113a08║與諸如來同一慈力；二者下合十方一切六道眾生，
ZW12n0098_p0113a09║與諸眾生同一悲仰。故興福慤禪師疏云：上合佛心，
ZW12n0098_p0113a10║心證無上；下合眾生，了凡同體。上合故不見佛，
ZW12n0098_p0113a11║下合故不見眾生。平等一如，方稱妙覺。又，上合
ZW12n0098_p0113a12║故不住生死，下合故不住涅槃；上合故圓慈普
ZW12n0098_p0113a13║應，下合故救溺同生。悲則謙居覺地，仰乃俯類凡
ZW12n0098_p0113a14║夫。同凡故敬仰法師，垂悲故拔濟群品。悲乃傷己
ZW12n0098_p0113a15║苦而拔彼苦，仰則荷聖法而虔慈尊。是知隨順圓通，
ZW12n0098_p0113a16║即是大士；超證寂滅，同名菩提。故《觀經》云
ZW12n0098_p0113a17║「是心是佛」，豈非自心清淨？理智一如，契證寂
ZW12n0098_p0113a18║然，名之為念。故云三昧念念觀音之法門。
ZW12n0098_p0113a19║存念觀音各不同，五門八法互含融。
ZW12n0098_p0114a01║是心是佛如如理，無我無人念念空。
ZW12n0098_p0114a02║興福疏標慈普應，世親論載數何窮？
ZW12n0098_p0114a03║稱名歸依修三昧，一法通時萬法通。
ZW12n0098_p0114a04║存念觀音經文，法師諷演。（止）
ZW12n0098_p0114a05║（觀音奮怒王真言）
ZW12n0098_p0114a06║敘觀音儀相儀當演　《大佛頂首楞嚴經》
ZW12n0098_p0114a07║按：《觀無量壽佛經》云：佛告阿難及韋提
ZW12n0098_p0114a08║希：見無量壽佛了了分明已，次應觀觀世音菩薩。
ZW12n0098_p0114a09║此菩薩身長八十萬億那由他由旬，身紫金色，頂有
ZW12n0098_p0114a10║肉髻，項有圓光，面各百千由旬。其圓光中，有五
ZW12n0098_p0114a11║百化佛，如釋迦牟尼。一一化佛，有五百化菩薩，
ZW12n0098_p0114a12║無量諸天以為侍者。舉身光中，五道眾生，一切色
ZW12n0098_p0114a13║相，皆於中現。
ZW12n0098_p0114a14║頂上毘楞伽摩尼寶，以為天冠。其天冠中，有
ZW12n0098_p0114a15║一位化佛，高二十五由旬。觀世音菩薩，面如閻
ZW12n0098_p0114a16║浮檀金色，眉間毫相，備七寶色，流出八萬四千
ZW12n0098_p0114a17║種光明。一一光明，有無量無數百千化佛；一一
ZW12n0098_p0114a18║化佛，有無數菩薩以為侍者，變現自在，滿十方
ZW12n0098_p0115a01║界。譬如紅蓮花色，有八十億光明以為瓔珞，其瓔
ZW12n0098_p0115a02║珞中，普現一切諸莊嚴事。
ZW12n0098_p0115a03║手掌作五百億雜蓮花色，手十指端，有八萬四
ZW12n0098_p0115a04║千劃，猶如印文。一一劃，有八萬四千色；一一
ZW12n0098_p0115a05║色，有八萬四千光。其光柔軟，普照一切。以此寶
ZW12n0098_p0115a06║手，接引眾生。
ZW12n0098_p0115a07║舉足時，足下有千輻輪相，自然化成五百億光
ZW12n0098_p0115a08║明臺。下足之時，有金剛摩尼花，布散一切，莫不
ZW12n0098_p0115a09║彌滿。其餘身相，眾好具足，如佛無異。唯頂上
ZW12n0098_p0115a10║肉髻及無見頂相，不及世尊。是為觀觀世音菩薩
ZW12n0098_p0115a11║真實色身相，名第十觀。
ZW12n0098_p0115a12║佛告阿難：若欲觀觀世音菩薩，當作是觀。觀
ZW12n0098_p0115a13║作是觀者，不遇諸禍，淨除業障，除無數劫生死之
ZW12n0098_p0115a14║罪。如此菩薩，但聞其名，獲無量福，何況諦觀？
ZW12n0098_p0115a15║若有欲觀觀世音菩薩者，先觀頂上肉髻，次觀
ZW12n0098_p0115a16║天冠；其餘眾相，亦次第觀之，亦令明了，如觀掌
ZW12n0098_p0115a17║中。作是觀者，名為正觀；若他觀者，名為邪觀。
ZW12n0098_p0115a18║又按：《陀羅尼集經》云畫觀世音菩薩像法：
ZW12n0098_p0115a19║一切觀世音菩薩像，通身白色，結跏趺坐百寶莊
ZW12n0098_p0116a01║嚴蓮花座上，頭戴七寶莊嚴花冠而有重光。其花冠
ZW12n0098_p0116a02║中，有位化佛。其花冠後，作簸箕光，其光內總
ZW12n0098_p0116a03║作赤色。其像背倚七寶繡枕，其像左手屈臂當心，
ZW12n0098_p0116a04║又屈中指，向上直竪。右手屈臂向左手上，屈頭
ZW12n0098_p0116a05║指，與大指相捻而拄左手中指之上。其像頸有寶珠
ZW12n0098_p0116a06║瓔珞，左右背腕各有寶釧。又以寶花莊白褻絡
ZW12n0098_p0116a07║膊，身著花莊白褻之裙，其裙腰作青色赤裹。又以
ZW12n0098_p0116a08║寶縚繫其腰上。此觀音之儀相，合道場人，各請存
ZW12n0098_p0116a09║念。念念不失，自然消災滅罪。
ZW12n0098_p0116a10║觀音儀相實無邊，金色熒煌映紫檀。
ZW12n0098_p0116a11║白褻花裝為胳膊，毘楞伽寶作天冠。
ZW12n0098_p0116a12║頂中化佛無邊億，項上分輝有萬般。
ZW12n0098_p0116a13║作是觀時為正觀，若他觀者被渠謾。
ZW12n0098_p0116a14║觀音儀相經文，法師諷演。（止）
ZW12n0098_p0116a15║（大奮怒王心真言　觀音六字　拔苦真言）
ZW12n0098_p0116a16║（歌讚　下座）
ZW12n0098_p0116a17║普懺罪菩薩摩訶薩　（四聲）
ZW12n0098_p0116a18║比丘某稽首歸命十方三世三寶，本師釋迦牟尼佛
ZW12n0098_p0117a01║等。上所奉請，諸佛聖賢，大悲觀世音菩薩，憐憫覆
ZW12n0098_p0117a02║護，受我奉請，顯現道場，受我懺悔。施主某等，為
ZW12n0098_p0117a03║法界沉淪苦趣一切眾生，為發菩提心，行菩薩道。但
ZW12n0098_p0117a04║以三業六根，多諸罪累，三障厚重，菩提行願，不得
ZW12n0098_p0117a05║現前，自利利人，深自尅責。今日奉請諸佛聖賢、大
ZW12n0098_p0117a06║悲觀世音菩薩摩訶薩等，懺悔過去、今生及未來世一
ZW12n0098_p0117a07║切惡業，三業六根，三障三毒，自有身來，流浪六道，
ZW12n0098_p0117a08║處處受形，內無慧眼，外近惡人，開放逸門，造生死
ZW12n0098_p0117a09║業，枝條花葉，遍滿千二十五有，無不受生死，輪迴
ZW12n0098_p0117a10║無際，相續無窮。偶得人身，犯諸重戒，一切諸犯，
ZW12n0098_p0117a11║輕重篇聚，多有毀犯，違逆十方三世諸佛清淨妙戒。
ZW12n0098_p0117a12║若不懺悔，當墮阿鼻大地獄中、畜生、餓鬼、阿修羅
ZW12n0098_p0117a13║道、天上、人間，受無量苦，輪迴六道，無解脫期。
ZW12n0098_p0117a14║今日嚴淨道場，誠心懺悔，不敢覆藏。唯願尊
ZW12n0098_p0117a15║者觀世音菩薩摩訶薩顯現道場，放勝光明，照燭身
ZW12n0098_p0117a16║心，令得淨一切戒根。還得如是興隆三寶，起護法
ZW12n0098_p0117a17║心，起護戒心，起四攝心，起慈忍心，心如金剛，
ZW12n0098_p0117a18║願不更犯。已犯之罪，與法界眾生，俱同懺悔。盡
ZW12n0098_p0117a19║未來際，常得修習菩提行願，生生常處淨佛國土，
ZW12n0098_p0117a20║三障永除，絕三惡道，永離眾苦，成無上道。虛空
ZW12n0098_p0117a21║有盡，我願海中，懺悔法願已，歸命禮三寶。
ZW12n0098_p0117a22║普為眾等，志心懺悔：
ZW12n0098_p0117a23║我等自從無始劫，因迷覺海性沉圓。
ZW12n0098_p0117a24║無明妄動能所生，境風鼓擊波浪起。
ZW12n0098_p0118a01║由緣妄見體昏昧，外感頑空相現前。
ZW12n0098_p0118a02║空分四大互相淩，見起六根常融別。
ZW12n0098_p0118a03║妄將心境分成二，故使一真性相殊。
ZW12n0098_p0118a04║由茲生死苦無窮，如旋火輪無休息。
ZW12n0098_p0118a05║幸逢最後佛垂範，因悟從前萬苦辛。
ZW12n0098_p0118a06║今投聖眾懺前愆，應念化成無上道。
ZW12n0098_p0118a07║普為眾等，志心發願：
ZW12n0098_p0118a08║我昔枉受輪迴苦，皆由心境妄緣攀。
ZW12n0098_p0118a09║而今循省已知非，力行斷惑常無倦。
ZW12n0098_p0118a10║法門無盡常修學，苦海彌天駕法船。
ZW12n0098_p0118a11║我今妄習頓能除，願我真心常不昧。
ZW12n0098_p0118a12║願我直入三摩地，願我對境悟圓通。
ZW12n0098_p0118a13║願我得果成寶王，還度如是恒沙眾。
ZW12n0098_p0118a14║普為眾等，志心說偈：
ZW12n0098_p0118a15║空有多聞迷實相，於無漏業不能修。
ZW12n0098_p0118a16║當來苦果竟難逃，直向聖門求解脫。
ZW12n0098_p0118a17║普為眾等，志心回向：
ZW12n0098_p0118a18║會上因緣三世佛，圓通海會佛菩薩。
ZW12n0098_p0118a19║聲聞羅漢賢聖僧，摩訶般若般羅密。
ZW12n0098_p0118a20║（回向　止）
ZW12n0098_p0118a21║
ZW12n0098_p0118a22║圓通三慧道場儀文卷上終