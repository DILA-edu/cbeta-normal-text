ZW12n0098_p0119a01║圓通三慧道場儀文中
ZW12n0098_p0119a02║
ZW12n0098_p0119a03║眉州著作郎、成都應學教授侯溥賢良集
ZW12n0098_p0119a04║
ZW12n0098_p0119a05║（鎖佛龕）
ZW12n0098_p0119a06║大眾志誠心，同誦嘆佛偈：
ZW12n0098_p0119a07║菡萏紅蓮凝舌相，蘋婆丹果豔唇端。
ZW12n0098_p0119a08║威儀相若象王行，說法音同獅子吼。
ZW12n0098_p0119a09║應身觀世音菩薩　（嘆佛宣疏）
ZW12n0098_p0119a10║警策大眾儀當演
ZW12n0098_p0119a11║今欲懺罪拔苦，當啟請化現聖賢。合道場
ZW12n0098_p0119a12║人，各請繫心一處，不得妄念。念念清淨，念念
ZW12n0098_p0119a13║慈悲，所冀聖賢降格。先當警策大眾，同聲
ZW12n0098_p0119a14║應和。
ZW12n0098_p0119a15║道場清淨眾，各各當志心。
ZW12n0098_p0119a16║志心勤歸依，志心勤禮拜。
ZW12n0098_p0119a17║大聖大慈悲，觀世音菩薩。
ZW12n0098_p0119a18║唯有觀世音，能拔眾生苦。
ZW12n0098_p0120a01║唯有觀世音，能滅眾生罪。
ZW12n0098_p0120a02║凡我等愚迷，令我延壽命令我所薦嚴。
ZW12n0098_p0120a03║自無始劫來，深造諸黑業。
ZW12n0098_p0120a04║皆由身口意，及我諸先代。
ZW12n0098_p0120a05║內外諸眷屬，或已生人天。
ZW12n0098_p0120a06║而未登聖地，或以業緣牽。
ZW12n0098_p0120a07║未得受快樂，是故我等眾。
ZW12n0098_p0120a08║今日須控告，唯願聖慈悲。
ZW12n0098_p0120a09║開受我等請，令我諸罪苦。
ZW12n0098_p0120a10║無有不消滅，諸罪苦滅已。
ZW12n0098_p0120a11║各發菩提心，諸惡不復作。
ZW12n0098_p0120a12║眾善力奉行，今日已往去。
ZW12n0098_p0120a13║永不復退轉。　（三說）
ZW12n0098_p0120a14║信禮觀世音菩薩
ZW12n0098_p0120a15║再伸警策禮觀音，黑業消除白業深。
ZW12n0098_p0120a16║隨喜盡超三有海，見聞俱出八邪林。
ZW12n0098_p0120a17║如如理悟無生理，了了心通大覺心。
ZW12n0098_p0120a18║眾善奉行不退轉，聖凡一體古猶今。
ZW12n0098_p0120a19║應身觀世音菩薩
ZW12n0098_p0121a01║第二啟請
ZW12n0098_p0121a02║一心歸命禮，身垂瓔珞，頂戴彌陀，七寶花
ZW12n0098_p0121a03║示菩薩之冠容，千輻輪乃如來之足相。碧玉螺紋
ZW12n0098_p0121a04║旋宛轉，紫金蓮掌劃分明。手中一目妙圓光，胸藏
ZW12n0098_p0121a05║卍字莊嚴印。神通莫測，變化多方。是以或慈
ZW12n0098_p0121a06║或威，俱為救物；或定或慧，悉以導人。在《普
ZW12n0098_p0121a07║門品》則化一十九身，於《楞嚴經》則垂三十二
ZW12n0098_p0121a08║應。有求皆答，無願不從。皆由願力之洪深，悉
ZW12n0098_p0121a09║致仁功之普愽。願垂哀憫，俯察凡庸，今日今
ZW12n0098_p0121a10║時，光臨法會，受請供養。
ZW12n0098_p0121a11║證圓通觀世音菩薩
ZW12n0098_p0121a12║啟請今當第二回，五輪投地業山摧。
ZW12n0098_p0121a13║心心洗懺千生罪，念念消除萬劫災。
ZW12n0098_p0121a14║返本還源求解脫，背塵合覺免輪迴。
ZW12n0098_p0121a15║凝然珍重將伸禮，須仗真言震法雷。
ZW12n0098_p0121a16║（禮拜真言　召請真言）
ZW12n0098_p0121a17║禮請上聖儀當演
ZW12n0098_p0121a18║禮拜能除我慢障，禮拜能除我慢愆，
ZW12n0098_p0122a01║禮拜能感尊貴身，禮拜能生三善道。
ZW12n0098_p0122a02║誠心仰請，遍法界中，化現佛身觀世音菩薩，
ZW12n0098_p0122a03║獨覺身觀世音菩薩，緣覺身觀世音菩薩，聲聞身觀
ZW12n0098_p0122a04║世音菩薩，梵王身觀世音菩薩，帝釋身觀世音菩
ZW12n0098_p0122a05║薩，自在天身觀世音菩薩，大自在天身觀世音菩
ZW12n0098_p0122a06║薩。伏願六通鑑照，俯降道場，副我願心，拔苦
ZW12n0098_p0122a07║懺罪。
ZW12n0098_p0122a08║誠心仰請，遍法界中，那羅延天身觀世音菩
ZW12n0098_p0122a09║薩，天大將軍身觀世音菩薩，四天王身觀世音菩
ZW12n0098_p0122a10║薩，四天王國太子身觀世音菩薩，日天子身觀世音
ZW12n0098_p0122a11║菩薩，月天子身觀世音菩薩，火天子身觀世音菩
ZW12n0098_p0122a12║薩，水天子身觀世音菩薩，風天子身觀世音菩薩。
ZW12n0098_p0122a13║伏願六通鑑照，俯降道場，副我願心，拔苦懺罪。
ZW12n0098_p0122a14║誠心仰請，遍法界中，人王身觀世音菩薩，
ZW12n0098_p0122a15║長者身觀世音菩薩，居士身觀世音菩薩，宰官身觀
ZW12n0098_p0122a16║世音菩薩，婆羅門身觀世音菩薩，化現比丘身觀世
ZW12n0098_p0122a17║音菩薩，化現比丘尼身觀世音菩薩，化現優婆塞身
ZW12n0098_p0122a18║觀世音菩薩。伏願六通鑑照，俯降道場，副我願
ZW12n0098_p0122a19║心，拔苦懺罪。
ZW12n0098_p0123a01║誠心仰請，遍法界中，化現優婆夷身觀世音菩
ZW12n0098_p0123a02║薩，化現女主身觀世音菩薩及國夫人命婦大家身觀
ZW12n0098_p0123a03║世音菩薩，化現父母身觀世音菩薩，化現童男童女
ZW12n0098_p0123a04║身觀世音菩薩，化現天龍、夜叉、乾闥婆、阿修
ZW12n0098_p0123a05║羅、迦樓羅、緊那羅、摩睺羅伽等身觀世音菩
ZW12n0098_p0123a06║薩，化現人、非人等有形、無形、有想、無想身
ZW12n0098_p0123a07║觀世音菩薩，化現執金剛身觀世音菩薩，化現深
ZW12n0098_p0123a08║妙神身觀世音菩薩，化現穢跡明王身觀世音菩薩。
ZW12n0098_p0123a09║伏願六通鑑照，俯降道場。副我願心，拔苦懺罪。
ZW12n0098_p0123a10║誠心仰請，遍法界中，化現揭帝明王身觀世
ZW12n0098_p0123a11║音菩薩。伏願六通鑑照，俯降道場，副我願心，拔
ZW12n0098_p0123a12║苦懺罪。
ZW12n0098_p0123a13║上來禮請圓通會上，第二時中，應身觀世音菩
ZW12n0098_p0123a14║薩摩訶薩眾，已沐雲臨，光降道場，證盟功德。伏
ZW12n0098_p0123a15║願天眼遙見，慧耳遙聞，他心遙知，神通遙見。以
ZW12n0098_p0123a16║大悲力，起無緣慈，憐愍有情，哀受我請，慈悲護
ZW12n0098_p0123a17║念，降臨道場，證盟此齋，充遍法界。願此善力，
ZW12n0098_p0123a18║廣大無邊。猶若虛空，具諸功德。
ZW12n0098_p0123a19║奉請已，一心歸命禮常住三寶。
ZW12n0098_p0124a01║迎三大士
ZW12n0098_p0124a02║再加禮請聖觀音
ZW12n0098_p0124a03║上來所請觀音化身，已沐降臨，已得拔苦懺
ZW12n0098_p0124a04║罪。今按：《請觀音消災毒害陀羅尼經》云：
ZW12n0098_p0124a05║毘舍離國一切人民遇大惡病，有一長者名曰月蓋，
ZW12n0098_p0124a06║與其同類五百長者，俱詣佛所，頭面作禮，白佛求
ZW12n0098_p0124a07║救。佛告長者：西方有佛，名無量壽。彼有菩薩，
ZW12n0098_p0124a08║名觀世音及大勢至。汝當向彼作禮，繫念數息，念
ZW12n0098_p0124a09║念不散，請彼佛及二菩薩。說是語時，於佛光中
ZW12n0098_p0124a10║得見西方無量壽佛並二菩薩。以如來神力，佛及菩
ZW12n0098_p0124a11║薩，俱到此國。爾時毘舍離人即其楊枝淨水，授
ZW12n0098_p0124a12║與觀音。觀音憐愍，普救一切眾生，而作是言：
ZW12n0098_p0124a13║汝等今日，應當一心稱念。
ZW12n0098_p0124a14║禮三大士
ZW12n0098_p0124a15║丈六金身現碧空，蓮池海會紫霞紅。
ZW12n0098_p0124a16║自從西域垂明教，輟起恒河化日中。
ZW12n0098_p0124a17║南無安養國、極樂界、長春世界無量壽尊佛
ZW12n0098_p0124a18║運動法器，出壇迎聖。
ZW12n0098_p0125a01║將當恭詣，就於某處迎請無量壽佛，以作證盟。
ZW12n0098_p0125a02║清眾勿勞，隨音接和。（舉偈）
ZW12n0098_p0125a03║長春世界無量壽佛上香
ZW12n0098_p0125a04║西方境界，極樂寶成。七重行樹
ZW12n0098_p0125a05║嘆佛宣疏
ZW12n0098_p0125a06║十方三世佛，阿彌陀第一。九品度眾生，威德
ZW12n0098_p0125a07║無窮盡。堂堂德……
ZW12n0098_p0125a08║上來文疏宣讀已周，仰對聖慈，希垂朗鑒。
ZW12n0098_p0125a09║南無佛，南無法，南無僧，南無無量壽尊佛。
ZW12n0098_p0125a10║大悲大名稱，救護苦厄者。
ZW12n0098_p0125a11║大眾五體投地，默念西方無量壽佛二十一遍，
ZW12n0098_p0125a12║息心作觀，聞磬聲而禮，聞彈指而起。
ZW12n0098_p0125a13║淨方極樂，莊嚴最上，寶樓閣卷舒無量。七重
ZW12n0098_p0125a14║行樹，七寶臺上懸珠網。光明殿上演真經，香花
ZW12n0098_p0125a15║供養。
ZW12n0098_p0125a16║聞仙奏樂，金鐘響喨。車璖樹下，九蓮開放。
ZW12n0098_p0125a17║一枝花內一花生，齊合掌。一心瞻禮，壽尊佛，端
ZW12n0098_p0125a18║嚴妙像。
ZW12n0098_p0125a19║無量壽佛，無量壽佛，長春世界大慈悲無量
ZW12n0098_p0125a20║壽佛。
ZW12n0098_p0125a21║上來迎請無量壽佛，已沐雲臨。運動法器，歸
ZW12n0098_p0126a01║壇安座。
ZW12n0098_p0126a02║　　阿彌陀佛色光輝，白毫宛轉五須彌。
ZW12n0098_p0126a03║　　頂上旋螺青絲髮，三十二種相巍峩。
ZW12n0098_p0126a04║南無安養國、極樂界、長春世界無量壽尊佛
ZW12n0098_p0126a05║（諷無量壽咒）
ZW12n0098_p0126a06║真身觀世音菩薩
ZW12n0098_p0126a07║二伸迎請　（香偈隨便）
ZW12n0098_p0126a08║圓通境界，南海波心。香烟繚繞……
ZW12n0098_p0126a09║嘆佛宣疏
ZW12n0098_p0126a10║三慧圓通境，香山紫竹林。端座南海岸，禮請
ZW12n0098_p0126a11║觀世音。堂……
ZW12n0098_p0126a12║上來文疏，宣讀已周。仰對聖慈，希垂朗鑒。
ZW12n0098_p0126a13║南無佛，南無法，南無僧，南無觀世音菩薩摩
ZW12n0098_p0126a14║訶薩。大悲大名稱，救護苦厄者。
ZW12n0098_p0126a15║大眾五體投地，默念觀世音菩薩二十一遍，息
ZW12n0098_p0126a16║心作觀，聞磬聲而禮，聞彈指而起。
ZW12n0098_p0126a17║觀音大士，悲心願海，補陀山上，端嚴自在。
ZW12n0098_p0126a18║《首楞嚴經》，說誰能賽？他心道眼以聰明，聽聞
ZW12n0098_p0126a19║無礙。
ZW12n0098_p0126a20║若遇厄難，或逢災害，纔稱念便蒙輕快。消除
ZW12n0098_p0126a21║八難，滅三災，離纏蓋。願生生世世，一心頂戴。
ZW12n0098_p0126a22║觀音菩薩，觀音菩薩，尋聲救苦大慈悲觀音
ZW12n0098_p0126a23║菩薩。
ZW12n0098_p0126a24║上來迎請觀音菩薩，已沐雲臨。運動法器，歸
ZW12n0098_p0127a01║壇安座。
ZW12n0098_p0127a02║圓通何處不圓通，那箇圓通在海東？
ZW12n0098_p0127a03║三拜起來開豁眼，一枝楊柳笑春風。
ZW12n0098_p0127a04║南無普陀山、南海岸、正法……
ZW12n0098_p0127a05║（諷如意輪咒）
ZW12n0098_p0127a06║南無佛陀耶……
ZW12n0098_p0127a07║應身觀世音菩薩
ZW12n0098_p0127a08║三伸迎請　（舉香偈）
ZW12n0098_p0127a09║七珍世界，八寶所成……
ZW12n0098_p0127a10║嘆佛宣疏
ZW12n0098_p0127a11║身色如金山，端嚴甚微妙。如淨琉璃中，內現
ZW12n0098_p0127a12║真金色……
ZW12n0098_p0127a13║上來文疏，宣讀已周。仰對聖慈，希重朗鑒。
ZW12n0098_p0127a14║南無佛，南無法，南無僧，南無大勢至菩薩摩
ZW12n0098_p0127a15║訶薩。大悲大名稱，救護苦厄者。
ZW12n0098_p0127a16║大眾五體投地，默念勢至菩薩二十一遍，息心
ZW12n0098_p0127a17║作觀，聞磬聲而禮，聞彈指而起。
ZW12n0098_p0127a18║歸依勢至，功超十地，修六度三檀等施。上
ZW12n0098_p0127a19║求佛果，已證三摩地。燄摩羅界運神通，功能
ZW12n0098_p0127a20║勝利。
ZW12n0098_p0127a21║向三界外，隨機應契，說真空，廣談妙義。願垂
ZW12n0098_p0127a22║接引，登上品蓮臺內。毫光照處，覩如來，親蒙授記。
ZW12n0098_p0127a23║勢至菩薩，勢至菩薩，觀音良友大慈悲勢至
ZW12n0098_p0127a24║菩薩。
ZW12n0098_p0128a01║上來迎請勢至菩薩，已沐雲臨。運動法器，歸
ZW12n0098_p0128a02║壇安座。
ZW12n0098_p0128a03║分明勢至露堂堂，昔日曾修日月光。
ZW12n0098_p0128a04║不離彌陀常左右，手持如意異奇香。
ZW12n0098_p0128a05║南無七珍山、八寶界、攝念佛人……
ZW12n0098_p0128a06║（諷聰明神咒）
ZW12n0098_p0128a07║化身觀世音菩薩
ZW12n0098_p0128a08║願救我苦厄，大悲覆一切。
ZW12n0098_p0128a09║普放淨光明，滅除癡暗冥。
ZW12n0098_p0128a10║為免殺害苦，煩惱及眾病，
ZW12n0098_p0128a11║必來至我所，施我大安樂。
ZW12n0098_p0128a12║我今稽首禮，聞名救厄者。
ZW12n0098_p0128a13║我今自歸依，世間慈悲父。
ZW12n0098_p0128a14║唯願必定來，免我三毒苦，
ZW12n0098_p0128a15║施我今世樂，及與大涅槃。（三說）
ZW12n0098_p0128a16║信禮觀世音菩薩
ZW12n0098_p0128a17║三回伏地轉懃翹，觀想觀音路匪遙。
ZW12n0098_p0128a18║再禱再祈災網斷，一心一意障雲消。
ZW12n0098_p0128a19║隨聲發響洪鐘叩，說法當機大海潮。
ZW12n0098_p0128a20║菩薩慈悲來赴感，種瓜不是豆生苗。
ZW12n0098_p0128a21║（觀音救護眾生真言　破業障咒）
ZW12n0098_p0128a22║沒溺四生拘溷濁，循環五道恣纏綿。
ZW12n0098_p0129a01║若非慈悲聖觀音，孰與垂哀為救護？
ZW12n0098_p0129a02║多姪他。嗚呼膩。模呼膩。閆波膩。躭波膩。
ZW12n0098_p0129a03║安茶詈。般茶詈。首埤帝。般般茶茶囉囉。婆私
ZW12n0098_p0129a04║膩。多姪他。伊梨寐梨。鞮首梨。迦婆梨。佉提端
ZW12n0098_p0129a05║耆旃陀利。摩蹬耆。勒叉勒叉。薩婆薩埵。薩婆婆
ZW12n0098_p0129a06║耶埤娑訶。多茶他。伽帝伽帝。膩伽帝。修留毘。
ZW12n0098_p0129a07║修留毘。勒叉勒叉。薩婆薩埵。薩婆婆耶埤。
ZW12n0098_p0129a08║娑訶。
ZW12n0098_p0129a09║（觀音破惡業障消伏毒害真言）
ZW12n0098_p0129a10║南無佛陀。南無達麼。南無僧伽。南無觀世
ZW12n0098_p0129a11║音。菩提薩埵。摩訶薩埵。大慈大悲，唯願愍
ZW12n0098_p0129a12║我，救護苦惱，亦救一切怖畏眾生，令得大獲。
ZW12n0098_p0129a13║多姪多。陀呼膩。模呼膩。閆婆膩。躭婆膩。阿
ZW12n0098_p0129a14║婆熙。模呼膩。分茶利。般茶利。輸鞞帝。般茶
ZW12n0098_p0129a15║囉。婆私膩。休樓休樓。樓兜樓樓。安茶利。般
ZW12n0098_p0129a16║茶梨。樓樓周周膩。槃茶利。富富豆豆。般茶
ZW12n0098_p0129a17║羅。婆私膩。矧墀躒。墀膩躒。墀薩婆阿。婆耶
ZW12n0098_p0129a18║羯多。薩婆怛婆娑陀伽。阿婆耶。卑離陀。閉
ZW12n0098_p0129a19║殿。娑婆訶。
ZW12n0098_p0129a20║信禮海會佛菩薩
ZW12n0098_p0129a21║此咒名為甘露藥，能救一切諸有情。
ZW12n0098_p0129a22║無量眾苦悉消除，是故名為施無畏。
ZW12n0098_p0130a01║施無畏觀世音菩薩
ZW12n0098_p0130a02║（回向無上佛菩提）
ZW12n0098_p0130a03║第二時陞座
ZW12n0098_p0130a04║（字母　歌讚）
ZW12n0098_p0130a05║南無《大佛頂首楞嚴經》　（吟偈）
ZW12n0098_p0130a06║比丘……
ZW12n0098_p0130a07║敘救拔罪苦儀當演　（提綱）
ZW12n0098_p0130a08║今此道場，雖垢濁下方，然上憑法力，即為
ZW12n0098_p0130a09║清淨。且觀音大士，所在降臨，苟能志誠，無求
ZW12n0098_p0130a10║不應。經云：善應諸方所。又云：無剎不現身。
ZW12n0098_p0130a11║道場眾等，各各志誠，所冀菩薩降臨，得滿
ZW12n0098_p0130a12║心願。
ZW12n0098_p0130a13║拔苦懺罪法事，分為七節：警策大眾；啟請
ZW12n0098_p0130a14║上聖；再加禮拜；拔苦懺罪；懺十惡罪；觀音
ZW12n0098_p0130a15║感驗；觀音化現。
ZW12n0098_p0130a16║且第四拔苦懺罪者。按：《普門品》云：佛告
ZW12n0098_p0130a17║無盡意菩薩：若有百千萬億眾生，受諸苦惱，聞是
ZW12n0098_p0130a18║觀世音菩薩，一心稱名觀世音菩薩，即時觀其音
ZW12n0098_p0131a01║聲，皆得解脫。又云：是故此娑婆世界，皆號之為
ZW12n0098_p0131a02║施無畏者。
ZW12n0098_p0131a03║今按：《華嚴經．入法界品》云：爾時善財
ZW12n0098_p0131a04║詣觀音所，頭面禮足，繞無數匝，恭敬合掌，於一
ZW12n0098_p0131a05║面住，白言：大聖，我已先發阿耨多羅三藐三菩提
ZW12n0098_p0131a06║心，而未知菩薩。云何學菩薩行，修菩薩道？我
ZW12n0098_p0131a07║聞聖者，善能誘誨，惟願為我宣說。答云：善
ZW12n0098_p0131a08║哉，善哉！善男子，乃能發阿耨多羅三藐三菩提
ZW12n0098_p0131a09║心。善男子，我已成就大悲法門光明之行，教化
ZW12n0098_p0131a10║成就一切眾生。常於一切諸佛所住，隨所應化，普
ZW12n0098_p0131a11║現其前。或以慧施攝取眾生，乃至同事攝取眾生，
ZW12n0098_p0131a12║顯現妙身不思議色攝取眾生，放大光明，除滅眾生
ZW12n0098_p0131a13║諸煩惱熱。出微妙音而化度之，威儀說法，神力
ZW12n0098_p0131a14║自在，方便覺悟，顯現變身，現同類身，乃至同
ZW12n0098_p0131a15║上攝取眾生。善男子，我行大悲法門光明行時，發
ZW12n0098_p0131a16║弘誓願，名曰：攝取一切眾生，欲令一切眾生離險
ZW12n0098_p0131a17║道恐怖，熱惱恐怖，愚癡恐怖，繫縛恐怖，煞害恐
ZW12n0098_p0131a18║怖，貧窮恐怖，諍訟恐怖，大眾恐怖，生死恐怖，
ZW12n0098_p0131a19║惡道恐怖，諸趣恐怖，不同意恐怖，愛不愛恐怖，
ZW12n0098_p0132a01║一切惡恐怖，逼迫身恐怖，逼迫心恐怖，憂愁恐
ZW12n0098_p0132a02║怖。此等恐怖，即觀音大士自言施無畏之事也。
ZW12n0098_p0132a03║又按：《羂索經．護摩增益品》云：不空王
ZW12n0098_p0132a04║護摩三昧耶，能成就一切功德善根，能滅過現
ZW12n0098_p0132a05║一切罪障，能破一切設覩嚕等，能除一切惡毘那
ZW12n0098_p0132a06║夜迦，能止一切惡納瑟吒，能滅一切不吉祥相，
ZW12n0098_p0132a07║能禳十六大地獄苦，能除八大怖畏之事，能滅一切
ZW12n0098_p0132a08║怨諍讐難，能伏他軍一切兵杖，能除一切疫病飢
ZW12n0098_p0132a09║饉，能證一切諸佛大智，能入一切諸佛菩提。此亦
ZW12n0098_p0132a10║施無畏之事也。故《法華經贊疏》云：作不請友，
ZW12n0098_p0132a11║為應病醫，名觀自在。
ZW12n0098_p0132a12║今既懺悔，所有罪業，必獲消除。既消除已，
ZW12n0098_p0132a13║不敢復作，何則？人之黑業，蓋有二端，因此二
ZW12n0098_p0132a14║端，遂入三途八難，六道輪迴。所謂二端者，一是
ZW12n0098_p0132a15║定熟業，是故思業若，作若增長業是也；二是不
ZW12n0098_p0132a16║定熟業，謂故思業也，作而不增長業也。當其未入
ZW12n0098_p0132a17║佛法，名決定業；若入佛法，名不定業；若無追
ZW12n0098_p0132a18║悔，不修對洽，當可受果，名增長業；若追悔等，
ZW12n0098_p0132a19║名不增長業。
ZW12n0098_p0133a01║凡業有四種：
ZW12n0098_p0133a02║一者順見業，作善作業，見身受報，非行支
ZW12n0098_p0133a03║攝。如琉瓈大王，為誅瞿曇族姓。善星比丘，妄
ZW12n0098_p0133a04║說一切法空，生身陷入阿鼻地獄。此名極惡，無中
ZW12n0098_p0133a05║有也。又如，法照和尚，念阿彌陀佛，生身往生淨
ZW12n0098_p0133a06║土見佛，此名極善，無中有也。
ZW12n0098_p0133a07║二者順生業，此生作善作惡，來生受報。
ZW12n0098_p0133a08║三者順後業，今生作善作惡，隔生方受。如人
ZW12n0098_p0133a09║負債，強者先牽。善輕惡重，則先受惡報；惡輕善
ZW12n0098_p0133a10║重，則先受善報。
ZW12n0098_p0133a11║四者順不定業，此生作善作惡，或三五百生
ZW12n0098_p0133a12║方受。
ZW12n0098_p0133a13║此四種業，若入三乘見道者，為不定受；未入
ZW12n0098_p0133a14║三乘見道者，為決定受。
ZW12n0098_p0133a15║然而故思造業有五種：一者他所教勅；二者他
ZW12n0098_p0133a16║所勸請；三者無所了知；四者根本執著，謂三毒蔽
ZW12n0098_p0133a17║心，猛利執著，所起諸業；五者顛倒分別，謂勝先
ZW12n0098_p0133a18║罪所行惡業。《法句經》云：非空非海中，非入巖
ZW12n0098_p0133a19║穴間。無有地方所，脫之不受報。又《寶積經》
ZW12n0098_p0133a20║云：假使百千劫，所造業不忘，因緣會遇時，
ZW12n0098_p0134a01║果報還自受。以此觀之，惡業之報，深可畏懼。若
ZW12n0098_p0134a02║不誠心歸仰菩薩，稱念菩薩，禮拜菩薩，何由
ZW12n0098_p0134a03║得免？
ZW12n0098_p0134a04║救拔無邊罪苦時，惟憑大士運慈悲。
ZW12n0098_p0134a05║迷途困厄多邪見，聖智哀憐出苦危。
ZW12n0098_p0134a06║盡與滅除煩惱障，普令永斷世間癡。
ZW12n0098_p0134a07║善財親見為良友，攝取眾生應病醫。
ZW12n0098_p0134a08║拔苦經文，法師諷演。
ZW12n0098_p0134a09║（大悲心陀羅尼）
ZW12n0098_p0134a10║懺十惡業罪宣演　（提綱）
ZW12n0098_p0134a11║道場眾等，今欲知人之罪，不離本心。由本心
ZW12n0098_p0134a12║故，成身、口、意；由身、口、意，遂成十業。何
ZW12n0098_p0134a13║謂十業？一曰身，身業有三；二曰口，口業有四；
ZW12n0098_p0134a14║三曰意，意業有三。
ZW12n0098_p0134a15║所謂身業有三者，殺者害他命，盜者取他財，
ZW12n0098_p0134a16║婬者非梵行。所謂口業有四者，妄語謂言非其實，
ZW12n0098_p0134a17║綺語謂有上增華，兩舌謂離間彼此，惡口謂毀謗
ZW12n0098_p0135a01║賢善。所謂意業有三者，貪心、嗔心、癡心
ZW12n0098_p0135a02║是也。
ZW12n0098_p0135a03║凡此十業，污清淨，障佛果。自無始劫來，
ZW12n0098_p0135a04║至於今日，皆出我心，從迷入迷，不知覺悟。
ZW12n0098_p0135a05║十惡經文，法師諷演。
ZW12n0098_p0135a06║殺害儀文，法師宣揚：
ZW12n0098_p0135a07║衹如殺之一字，或殺命以事飲食，或殺命以備
ZW12n0098_p0135a08║藥劑，或殺命以復冤讐，或殺命以避傷害，或殺命
ZW12n0098_p0135a09║以快性命，或殺命以求功伐，輪還報應，無有盡
ZW12n0098_p0135a10║期。今日今時，對菩薩前，願從懺悔。一懺悔已，
ZW12n0098_p0135a11║更不復殺。前前罪業，願獲消除。輒勞僧眾，為施
ZW12n0098_p0135a12║主懺身業中殺生之罪。（入經）
ZW12n0098_p0135a13║施主所造多生殺害業，造罪無有期。生生與世
ZW12n0098_p0136a01║世，冤結何日了？今對三寶前，求哀懺悔。
ZW12n0098_p0136a02║多生殺害罪消滅
ZW12n0098_p0136a03║偷盜儀文，法師宣揚：
ZW12n0098_p0136a04║盜之一字，非己所有，不與而取，名之為盜。
ZW12n0098_p0136a05║不必穿窬劫奪，方得盜名。大凡取人之美以為己
ZW12n0098_p0136a06║有，亦皆為盜。昔畢陵伽婆蹉過河，聞蓮荷香。
ZW12n0098_p0136a07║河神責之曰：尊者為阿羅漢，奈何偷我香？以
ZW12n0098_p0136a08║此言之，香自至鼻，猶謂之偷，況大於此者乎？
ZW12n0098_p0136a09║今日今時，對菩薩前，願從懺悔。一懺悔已，更不
ZW12n0098_p0136a10║復偷盜。前前罪業，願獲消除。輒勞僧眾，為施
ZW12n0098_p0136a11║主懺身業中偷盜之罪。（入經）
ZW12n0098_p0136a12║偷盜經文，法師諷演。
ZW12n0098_p0136a13║施主所造多生偷盜業，造罪無有期。生生與世
ZW12n0098_p0136a14║世，冤結何日了？今對三寶前，求哀懺悔。
ZW12n0098_p0136a15║多生偷盜罪消滅
ZW12n0098_p0136a16║婬欲儀文，法師宣揚：
ZW12n0098_p0136a17║婬之一字，皆非梵行，妄生愛著。魔鬼嬈動，
ZW12n0098_p0137a01║令生倒惑，生生世世，習氣不忘。按：經云：若多
ZW12n0098_p0137a02║婬欲，常念恭敬觀世音菩薩，便得離欲。此則菩薩
ZW12n0098_p0137a03║大願，有稱念者，盡得清淨。今日今時，對菩薩
ZW12n0098_p0137a04║前，願從懺悔。一懺悔已，更不復婬。前前罪業，
ZW12n0098_p0137a05║願獲消除。輒勞僧眾，為施主懺身業中邪婬之罪。
ZW12n0098_p0137a06║邪行經文，法師諷演。
ZW12n0098_p0137a07║施主所造多生邪行業，造罪無有期。生生與世
ZW12n0098_p0137a08║世，冤結何日了？今對三寶前，求哀懺悔。
ZW12n0098_p0137a09║多生婬欲罪消滅
ZW12n0098_p0137a10║妄言儀文，法師宣揚：
ZW12n0098_p0137a11║妄言之罪，以無為有，以有為無，不善謂
ZW12n0098_p0137a12║善，不惡謂惡。所不欲見，詐云不在；所不欲
ZW12n0098_p0137a13║為，詐云不能。習以為常，不知闇損。今日今
ZW12n0098_p0137a14║時，對菩薩前，願從懺悔。一懺悔已，更不復妄
ZW12n0098_p0137a15║言。前前罪業，願獲消除。輒勞僧眾，為施主懺口
ZW12n0098_p0138a01║業中妄言之罪。
ZW12n0098_p0138a02║妄言經文，法師諷演。
ZW12n0098_p0138a03║施主所造多生妄言業，造罪無有期。生生與世
ZW12n0098_p0138a04║世，冤結何日了？今對三寶前，求哀懺悔。
ZW12n0098_p0138a05║多生妄言罪消滅
ZW12n0098_p0138a06║綺語儀文，法師宣揚：
ZW12n0098_p0138a07║綺語之罪，事雖有實，己復增加。欲毀一
ZW12n0098_p0138a08║惡，增成百惡；欲譽一善，增成百善。就生綺麗，
ZW12n0098_p0138a09║以衒於人。習以為常，不知闇損。今日今時，對菩
ZW12n0098_p0138a10║薩前，願從懺悔。一懺悔已，更不復綺語。前前罪
ZW12n0098_p0138a11║業，願獲消除。輒勞僧眾，為施主懺口業中綺語
ZW12n0098_p0138a12║之罪。
ZW12n0098_p0138a13║綺語經文，法師諷演。
ZW12n0098_p0138a14║施主所造多生綺語業，造罪無有期。生生與世
ZW12n0098_p0138a15║世，冤結何日了？今對三寶前，求哀懺悔。
ZW12n0098_p0138a16║多生綺語罪消滅
ZW12n0098_p0139a01║兩舌儀文，法師宣揚：
ZW12n0098_p0139a02║兩舌之罪，於口業中，此罪為大。不顧賢
ZW12n0098_p0139a03║庸，不辯是非，隨己好惡，輒生離間。大或兩舌於
ZW12n0098_p0139a04║人主之前，小或兩舌於上官之耳。或兩舌於朋友，
ZW12n0098_p0139a05║或兩舌於親姻。下則或兩舌於妾圉妻拏，上則
ZW12n0098_p0139a06║或兩舌於父母師長。習以為常，不知罪積。惡簿錄
ZW12n0098_p0139a07║其不信，冥司指為大尤。今日今時，對菩薩前，願
ZW12n0098_p0139a08║從懺悔。一懺悔已，更不復兩舌。前前罪業，願獲
ZW12n0098_p0139a09║消除。輒勞僧眾，為施主懺口業中兩舌之罪。
ZW12n0098_p0139a10║兩舌經文，法師諷演。
ZW12n0098_p0139a11║施主所造多生兩舌業，造罪無有期。生生與世
ZW12n0098_p0139a12║世，冤結何日了？今對三寶前，求哀懺悔。
ZW12n0098_p0139a13║多生兩舌罪消滅
ZW12n0098_p0139a14║惡口儀文，法師宣揚：
ZW12n0098_p0139a15║惡口之罪，不獨毀謗賢善，詬詈他人，方得惡
ZW12n0098_p0139a16║名。大凡語聲微麄，有失和順，即名為惡。況復
ZW12n0098_p0139a17║如上毀謗詬詈。習以為常，不知闇損。今日今
ZW12n0098_p0140a01║時，對菩薩前，願從懺悔。一懺悔已，更不復惡
ZW12n0098_p0140a02║口。前前罪業，願獲消除。輒勞僧眾，為施主懺口
ZW12n0098_p0140a03║業中惡口之罪。
ZW12n0098_p0140a04║惡口經文，法師諷演。
ZW12n0098_p0140a05║施主所造多生惡口業，造罪無有期。生生與世
ZW12n0098_p0140a06║世，冤結何日了？今對三寶前，求哀懺悔。
ZW12n0098_p0140a07║多生惡口罪消滅
ZW12n0098_p0140a08║貪愛儀文，法師宣揚：
ZW12n0098_p0140a09║貪之為說，最毀善根。昔第十九祖鳩摩羅多，
ZW12n0098_p0140a10║嘗為自在天人，見菩薩瓔珞，忽起愛心，墮生忉
ZW12n0098_p0140a11║利。一念纔起，尚致墮生，況今之人，見衣貪珍，
ZW12n0098_p0140a12║見食貪美，見名位則貪富貴，見金玉則貪豐盈。一
ZW12n0098_p0140a13║悅於心，貪之不已。諸業隨生，自陷自墮，不知警
ZW12n0098_p0140a14║覺，焉識闇損。今日今時，對菩薩前，願從懺
ZW12n0098_p0140a15║悔。一懺悔已，更不復貪。前前罪業，願獲消除。
ZW12n0098_p0140a16║輒勞僧眾，為施主懺意業中貪愛之罪。
ZW12n0098_p0140a17║貪愛經文，法師諷演。
ZW12n0098_p0141a01║施主所造多生貪愛業，造罪無有期。生生與世
ZW12n0098_p0141a02║世，冤結何日了？今對三寶前，求哀懺悔。
ZW12n0098_p0141a03║多生貪愛罪消滅
ZW12n0098_p0141a04║嗔恚儀文，法師宣揚：
ZW12n0098_p0141a05║嗔之為說，最毀善根。內燒本心，外毒人物。
ZW12n0098_p0141a06║大則斷物命根，小則損物肢節。一念纔嗔，百法俱
ZW12n0098_p0141a07║障。是以《遺教經》云：劫功德賊，無過嗔恚。
ZW12n0098_p0141a08║按：經云：若多嗔恚，常念恭敬觀世音菩薩，便
ZW12n0098_p0141a09║得離嗔。今日今時，對菩薩前，願從懺悔。一懺
ZW12n0098_p0141a10║悔已，更不復嗔。前前罪業，願獲消除。輒勞僧
ZW12n0098_p0141a11║眾，為施主懺意業中嗔恚之罪。
ZW12n0098_p0141a12║嗔恚經文，法師諷演。
ZW12n0098_p0141a13║施主所造多生嗔恚業，造罪無有期。生生與世
ZW12n0098_p0141a14║世，冤結何日了？今對三寶前，求哀懺悔。
ZW12n0098_p0141a15║多生嗔恚罪消滅
ZW12n0098_p0141a16║癡暗儀文，法師宣揚：
ZW12n0098_p0141a17║癡之為說，最毀善根。戀著三界，不求出
ZW12n0098_p0142a01║離，以邪惡見，毀謗大乘，撥無因果，三毒過患，
ZW12n0098_p0142a02║損惱自他，生大癡慢。不惟如此，自殺以下，至
ZW12n0098_p0142a03║於貪嗔，九業之作，皆出愚癡；一切罪業，盡歸癡
ZW12n0098_p0142a04║字。按：經云：若多愚癡，常念恭敬觀世音菩薩，
ZW12n0098_p0142a05║便得離癡。今日今時，對菩薩前，願從懺悔。一懺
ZW12n0098_p0142a06║悔已，更不復癡。前前罪業，願獲消除。輒勞僧
ZW12n0098_p0142a07║眾，為施主懺意業中癡暗之罪。
ZW12n0098_p0142a08║癡暗經文，法師諷演。
ZW12n0098_p0142a09║施主所造多生癡暗業，造罪無有期。生生與世
ZW12n0098_p0142a10║世，冤結何日了？今對三寶前，求哀懺悔。
ZW12n0098_p0142a11║多生癡暗罪消滅
ZW12n0098_p0142a12║冤業儀文，法師宣揚：
ZW12n0098_p0142a13║人之造惡，十業為基，因此十端，遂成罪釁。
ZW12n0098_p0142a14║或生怨恨，或結債讐，無始劫來，遞相報答。有一
ZW12n0098_p0142a15║言為慊，而千生在念；有一事為負，而百劫不忘。
ZW12n0098_p0142a16║今日今時，對菩薩前，願從懺悔。一懺悔已，更不
ZW12n0098_p0142a17║復作。若人負我者，便忘憶念；我負人者，願獲消
ZW12n0098_p0142a18║除。輒勞僧眾，為施主懺怨債中並十惡之罪消
ZW12n0098_p0142a19║滅矣。
ZW12n0098_p0143a01║怨債經文，法師諷演。
ZW12n0098_p0143a02║施主所造，多生十般怨債業，造罪無有期。
ZW12n0098_p0143a03║生生與世世，解冤何日了？今對三寶前，求哀
ZW12n0098_p0143a04║懺悔。
ZW12n0098_p0143a05║十般冤業罪消滅
ZW12n0098_p0143a06║信禮觀世音菩薩　（吟偈）
ZW12n0098_p0143a07║凡夫三業不清涼，歷劫塵埋在苦鄉。
ZW12n0098_p0143a08║自作教他何覺悟？故為誤犯少籌量。
ZW12n0098_p0143a09║了知本性元無性，頓悟身光自有光。
ZW12n0098_p0143a10║今日懺除何所喻？琉璃瓶內佇朝陽。
ZW12n0098_p0143a11║（梵語心經　觀音懺罪咒）
ZW12n0098_p0143a12║觀音感驗儀宣演　（提綱）
ZW12n0098_p0143a13║觀音靈應最多，雖累日言之，亦恐未盡。今且
ZW12n0098_p0143a14║略陳一二，道場僧俗，各請虔誠諦聽。
ZW12n0098_p0143a15║按：《寶王經》云：寶手菩薩白佛言：世
ZW12n0098_p0143a16║尊，觀自在菩薩有何福德，而能變現是神
ZW12n0098_p0143a17║力？佛言：如四大洲，於其一年十二月中，於晝
ZW12n0098_p0144a01║夜分，常降大雨，我能數其一一滴數。觀自在菩
ZW12n0098_p0144a02║薩所有福德，而我不能說盡數量。又如大海深廣
ZW12n0098_p0144a03║八萬四千踰繕那，如是四大海水，我能數其一一
ZW12n0098_p0144a04║滴數。觀自在菩薩所有福德，而我不能說盡數
ZW12n0098_p0144a05║量。善男子，非獨此界，唯我一身，乃至他方無
ZW12n0098_p0144a06║數如來，俱集一處，亦不能說盡觀自在菩薩福德
ZW12n0098_p0144a07║數量。
ZW12n0098_p0144a08║又佛告無盡意菩薩：若有人受持六十二億恒
ZW12n0098_p0144a09║河沙菩薩名字，復畫形供養，飲食衣服，臥具醫
ZW12n0098_p0144a10║藥，於汝意云何？是善男子、善女人功德多不？
ZW12n0098_p0144a11║無盡意言：甚多，世尊。佛言：若復有人受持觀
ZW12n0098_p0144a12║世音菩薩名號，乃至一時禮拜供養，是二人福正
ZW12n0098_p0144a13║等無異，於百千萬億劫，不可窮盡。無盡意，
ZW12n0098_p0144a14║受持觀世音菩薩名號，得如是無量無邊福德
ZW12n0098_p0144a15║之利。
ZW12n0098_p0144a16║今且略陳一二，道場僧俗，各請虔誠，諦聽
ZW12n0098_p0144a17║菩薩消災救厄之驗。感驗經文，法師諷演。
ZW12n0098_p0144a18║火不能燒　（提綱）
ZW12n0098_p0144a19║按：《冥祥記》云：沙門法智為布衣時，
ZW12n0098_p0145a01║常獨行大澤中，忽遇獨火，四方俱起。走路已絕，
ZW12n0098_p0145a02║便志心禮誦觀世音。俄而火過，一澤之草無有孑
ZW12n0098_p0145a03║遺，獨法智所在之處，前後不燒。
ZW12n0098_p0145a04║又按：《辯正論》云：晉有竺長舒，專誦《觀
ZW12n0098_p0145a05║音經》。後居吳，邑中遭火，甍簷相繼。長舒家正
ZW12n0098_p0145a06║在下風，自分燒毀，一心念觀世音。火欲至長
ZW12n0098_p0145a07║舒家，風回火滅。有惡少年訝之，至後夜風急，
ZW12n0098_p0145a08║以火投長舒家屋，四投皆滅。少年至明，詣長舒
ZW12n0098_p0145a09║家，叩頭首過。長舒云：我無神力，但誦觀世音
ZW12n0098_p0145a10║菩薩。
ZW12n0098_p0145a11║此即經云「設入大火，火不能燒」之明驗也。
ZW12n0098_p0145a12║一節經文，持經諷誦。
ZW12n0098_p0145a13║波浪不能沒　（提綱）
ZW12n0098_p0145a14║按：《冥祥記》云：晉欒荀征盧循失利，舡舫
ZW12n0098_p0145a15║遭火，賊亦交逼。荀恐怖分盡，但誦觀世音。俄見
ZW12n0098_p0145a16║江中一人挺立，腰與水齊。荀知祈念所感，便投水
ZW12n0098_p0146a01║就之，脚似履地。尋而大軍遺舡救接，遂得
ZW12n0098_p0146a02║免難。
ZW12n0098_p0146a03║又按：《廣異記》云：唐天寶初，長沙尉成珪
ZW12n0098_p0146a04║部送橋木。始至揚州，累遭風，木遺失差
ZW12n0098_p0146a05║眾。揚州謂珪盜賣其木，拷掠行夫。不勝楚痛，妄
ZW12n0098_p0146a06║云破用。揚州轉牒潭州府，潭府令楊覲來取珪。
ZW12n0098_p0146a07║覲至，乃械珪，以連鎖鎖枷附於船梁，四面釘
ZW12n0098_p0146a08║塞。珪意若至潭府必死，自發揚州，便至心念救
ZW12n0098_p0146a09║苦觀世音菩薩名號。經十餘日，枷鎖忽然開
ZW12n0098_p0146a10║解，伺夜深，出船梁背。至覲所居，呼曰：楊
ZW12n0098_p0146a11║覲，汝如我何？當葬江魚腹中，豈與汝輩成功耶？
ZW12n0098_p0146a12║因決意赴水。遇一木抱得，隨木浮沉。但志心念觀
ZW12n0098_p0146a13║音，遂得達岸。尋入京師，於御史臺申理。
ZW12n0098_p0146a14║既得雪，遂出家。
ZW12n0098_p0147a01║此即經云「若為大水所漂，稱其名號，即得淺
ZW12n0098_p0147a02║處」之明驗矣。（入經）
ZW12n0098_p0147a03║黑風吹其船舫　（提綱）
ZW12n0098_p0147a04║又按：《法苑珠林》：晉沙門竺法純，元興中
ZW12n0098_p0147a05║起寺買材，路經湖道。既入湖，日暮暴風，波浪
ZW12n0098_p0147a06║如山。純船小水入，命在瞬息，乃一心誦觀世
ZW12n0098_p0147a07║音。俄有大船流至，純即乘之，小船應時淪沒。
ZW12n0098_p0147a08║大船隨波鼓盪，俄而達岸。
ZW12n0098_p0147a09║近歲處州毛大節，嘗得成都府竹溪院僧智評
ZW12n0098_p0147a10║所畫觀音，將入海舶。忽遭大黑風，其前二船
ZW12n0098_p0147a11║已摧溺，人人自以為必死，祈神呼鬼，皆未有驗。
ZW12n0098_p0147a12║毛大郎於竹筒中出觀音，展觀焚香，少選之
ZW12n0098_p0147a13║間，有大月輪現於船前，觀音坐其中，舟眾瞻禮，
ZW12n0098_p0147a14║喜躍忘懼。既而月輪漸退，船隨而行。回顧黑
ZW12n0098_p0148a01║風，已在三百里外矣。其後託濟州劉五節附書
ZW12n0098_p0148a02║及奇器以謝智評。而劉生亦專求智評與畫觀音，如
ZW12n0098_p0148a03║海中所見之像，以歸奉事。
ZW12n0098_p0148a04║此則經云「波浪不能沒，皆得解脫羅剎之難」
ZW12n0098_p0148a05║之明驗矣。（入經）
ZW12n0098_p0148a06║刀尋段段壞　（提綱）
ZW12n0098_p0148a07║按：《宣驗記》：吳郡人沈英，被繫處死。
ZW12n0098_p0148a08║臨刑，誦觀音不息，刀刃自斷，因而被釋。
ZW12n0098_p0148a09║又陸暉繫獄分死，乃令家人造觀音像。及行刑，
ZW12n0098_p0148a10║刀折。三易刀，皆折。官問之，答曰：恐
ZW12n0098_p0148a11║是觀音之力。及看像，項上有三刀痕。乃奏
ZW12n0098_p0148a12║獲免。
ZW12n0098_p0148a13║又：准《齊書》說，元魏天平元年，定州
ZW12n0098_p0148a14║勇士孫敬德身在防處，造觀音像。年滿將還，在
ZW12n0098_p0149a01║家禮事。後為賊所引，不堪拷楚，遂妄承前
ZW12n0098_p0149a02║業。明日將刑，今日禮懺流淚。忽如夢
ZW12n0098_p0149a03║中見一沙門，教誦《救生觀音經》。經有諸佛名
ZW12n0098_p0149a04║號，令誦千遍，得免苦難。敬德忽覺，如夢所
ZW12n0098_p0149a05║見，一無差錯。誦得百遍，所司執縛向刑，且行
ZW12n0098_p0149a06║且誦，直至臨刑，誦得千遍。下刀以斫，刀成三
ZW12n0098_p0149a07║段，皮肉不傷。復換於刀，凡經三換，刀折如
ZW12n0098_p0149a08║初。監司問之，具陳所以，以狀奏聞。丞相高懽
ZW12n0098_p0149a09║進表於東魏靜帝，請免罪，自此將經號為《高
ZW12n0098_p0149a10║王觀世音經》。敬德還家，設齋迎像，乃見項
ZW12n0098_p0149a11║上有三刀痕。謂舉事云：高懽免難，在敬德故。
ZW12n0098_p0149a12║《玄贊疏》云：法琳歸命，免七日之刑；高懽
ZW12n0098_p0149a13║憑依，脫三刀之害。此則經云「刀尋段段壞」之明
ZW12n0098_p0149a14║驗矣。
ZW12n0098_p0149a15║一節經文，法師諷演。
ZW12n0098_p0149a16║惡鬼不能加害　（提綱）
ZW12n0098_p0149a17║按：《廣異記》：唐王琦嘗畜淨刀子，每念
ZW12n0098_p0150a01║誦即持之。及患天行疫，常置刀在床頭自
ZW12n0098_p0150a02║衛。後疾甚，乃立起，念觀音名。暗忽如晝，
ZW12n0098_p0150a03║見刀刃上，有僧來問琦：此何刀耶？琦云：是
ZW12n0098_p0150a04║殺鬼刀。僧遂滅。俄而有鐵鎚從空下擊，
ZW12n0098_p0150a05║擊刀累二百餘下，鎚悉破碎，而刀不損。
ZW12n0098_p0150a06║其後乾元中，又疫篤，復至心念觀音，見
ZW12n0098_p0150a07║數百鬼乘船而至，就琦求食。食訖，又造紙衣
ZW12n0098_p0150a08║焚之，遂安。
ZW12n0098_p0150a09║又按：《法苑珠林》：唐貞觀中，杜知楷少好
ZW12n0098_p0150a10║釋典，居泰山，披僧衣，長誦觀音。忽患垂死，
ZW12n0098_p0150a11║以袈裟覆之，昏然如夢。見老母及美女數十人，
ZW12n0098_p0150a12║屢來相擾。知楷端然不動。漸來相逼，並云：舉
ZW12n0098_p0150a13║知楷擲之此澗裏。遂同執知楷。忽攬著袈裟，皆
ZW12n0098_p0150a14║走退，齊聲念佛，請為念阿彌陀如來。知楷許
ZW12n0098_p0150a15║之，仍默誦觀音三十餘遍，遂覺。體中大汗
ZW12n0098_p0150a16║而愈。
ZW12n0098_p0151a01║此即經云「惡鬼不能加害」之明驗矣。（入經）
ZW12n0098_p0151a02║杻械枷鎖段壞　（提綱）
ZW12n0098_p0151a03║按：《晉書．符丕》載記，徐毅為慕容永所獲，
ZW12n0098_p0151a04║械埋其足，將殺之。毅誦《觀世音經》，至夜中
ZW12n0098_p0151a05║土開，械脫於重禁之中，若有人導之者。遂奔
ZW12n0098_p0151a06║楊佺期，以為洛陽令。
ZW12n0098_p0151a07║又按：《法苑珠林》：宋彭子喬長誦《觀音經》，任
ZW12n0098_p0151a08║益陽縣主簿事。太守沈文龍以罪被繫，文龍必欲殺之。
ZW12n0098_p0151a09║子喬憂惶無計，唯志誠誦《觀世音經》。一日，晝寢
ZW12n0098_p0151a10║方熟，有湘西人杜道榮亦繫在獄，忽見雙鶴集子喬屏
ZW12n0098_p0151a11║風上，頃有一鶴下至子喬邊，忽變如美人。道榮諦
ZW12n0098_p0151a12║視之，則子喬雙械脫在腳外。子喬亦寤，共視咨
ZW12n0098_p0151a13║嗟，恐官疑其叛，乃取械自著。後數日果得釋。
ZW12n0098_p0151a14║此則經云「杻械枷鎖皆得解脫」之明驗矣。（入經）
ZW12n0098_p0152a01║經過險路即得解脫　（提綱）
ZW12n0098_p0152a02║按：《辯正論》，毛德祖初投江南，偷路而過，
ZW12n0098_p0152a03║為虜騎所追，乃伏路側蓬蒿中，半身猶露，自意必
ZW12n0098_p0152a04║死，但合掌念觀世音。俄而雲起雨注，追騎各退，
ZW12n0098_p0152a05║遂至江南。
ZW12n0098_p0152a06║又按：《冥祥記》，秦畢覧隨慕容垂北征，沒於
ZW12n0098_p0152a07║虜。單騎逃歸，虜追騎將逐，覧至心誦觀世音，
ZW12n0098_p0152a08║虜騎無故自回。既得免，乃入山中，迷惑失道。
ZW12n0098_p0152a09║至心誦念，中夜見一道人，法衣持錫，示以途徑，
ZW12n0098_p0152a10║乃得至家。
ZW12n0098_p0152a11║此即經云「經過險路，即得解脫」之明驗矣。
ZW12n0098_p0152a12║（入經）
ZW12n0098_p0152a13║求男生男　（提綱）
ZW12n0098_p0152a14║按：《辯正論》云：晉王珉無子，嘗祈觀音。
ZW12n0098_p0152a15║後路行逢一胡僧云：我死，為君作子。少時道
ZW12n0098_p0152a16║人亡，而珉妻有孕。及生能語，即通西域十六國梵
ZW12n0098_p0153a01║音，聰慧非常，即尚書王洪明也，故小名阿練若。
ZW12n0098_p0153a02║又按：《冥祥記》云：宋卞悅之年五十無子，
ZW12n0098_p0153a03║發願誦《觀音經》千遍。其數垂畢，而妻有娠，生
ZW12n0098_p0153a04║一男。
ZW12n0098_p0153a05║此即經云「求男生男」之明驗矣。　（入經）
ZW12n0098_p0153a06║惡獸即走　（提綱）
ZW12n0098_p0153a07║按：《法苑珠林》云：宋元嘉中，沙門曇無竭
ZW12n0098_p0153a08║誦《觀音經》，淨修苦行，與其徒二十五人往尋佛
ZW12n0098_p0153a09║國。既達天竺舍衛，路逢山象成群。無竭稱觀音
ZW12n0098_p0153a10║名，誦《觀音經》，忽有獅子從林中出，群象驚奔。
ZW12n0098_p0153a11║後有群野牛鳴吼而來，無竭又稱誦如初，忽有大
ZW12n0098_p0153a12║鷲飛來，野牛奔散。
ZW12n0098_p0153a13║此即經云「若惡獸圍繞，利牙爪可怖，念彼
ZW12n0098_p0153a14║觀音力，疾走無邊方」之明驗矣。
ZW12n0098_p0153a15║吟偈
ZW12n0098_p0153a16║觀音垂願化娑婆，接引眾生出愛河。
ZW12n0098_p0153a17║靈驗昭彰難可述，神通變化孰能過？
ZW12n0098_p0154a01║自知悟道方成佛，益已安禪便利他。
ZW12n0098_p0154a02║念念念成無相念，分明具足六波羅。
ZW12n0098_p0154a03║一節經文，法師諷演。
ZW12n0098_p0154a04║（觀音一字真言　至　心中心真言）
ZW12n0098_p0154a05║（歌讚）
ZW12n0098_p0154a06║觀音化現儀當演　（提綱）
ZW12n0098_p0154a07║道場眾等，既已聞觀音之神驗，今當述觀音化
ZW12n0098_p0154a08║現之迹。
ZW12n0098_p0154a09║按：《法華經．普門品》及《楞嚴經》云：皆
ZW12n0098_p0154a10║有菩薩遊娑婆世界，化現說法之形。又《華嚴經》
ZW12n0098_p0154a11║云：常於一切諸佛所住，隨所應化，普現其前。或
ZW12n0098_p0154a12║顯現妙身，現變化身，現同類身。又《六字章句
ZW12n0098_p0154a13║經》云：若善男子，善女人，四部弟子，得聞觀
ZW12n0098_p0154a14║世音名號，並受持讀誦《六字章句》，若行曠野，
ZW12n0098_p0154a15║迷失道徑，誦此咒故，觀音菩薩，大悲薰心，化
ZW12n0098_p0154a16║為人像，示其道路。設復有人，遇大禍對，亡失國
ZW12n0098_p0155a01║土、妻、子、財產，與怨憎會，稱觀世音菩薩名
ZW12n0098_p0155a02║號，誦念此咒，數息繫念，無分散意，經七七
ZW12n0098_p0155a03║日，時大悲者，化為天像，及作大力鬼王像，
ZW12n0098_p0155a04║接還本土，令得安穩。爾時世尊而說偈曰：
ZW12n0098_p0155a05║大悲大名稱，吉祥安樂人。
ZW12n0098_p0155a06║常說吉祥句，濟度極苦者。
ZW12n0098_p0155a07║眾生若聞名，離苦得解脫。
ZW12n0098_p0155a08║亦遊戲地獄，大悲代受苦。
ZW12n0098_p0155a09║或處畜生中，化作畜生形。
ZW12n0098_p0155a10║教以大智慧，令發無上心。
ZW12n0098_p0155a11║或處阿修羅，軟言調伏心。
ZW12n0098_p0155a12║令除憍慢習，疾至無為岸。
ZW12n0098_p0155a13║現身作餓鬼，手出香色乳。
ZW12n0098_p0155a14║饑渴逼切者，施食得飽滿。
ZW12n0098_p0155a15║大慈大悲心，遊戲於五道。
ZW12n0098_p0155a16║常以善集會，無上勝方便，
ZW12n0098_p0155a17║普救一切眾，令離生死海。
ZW12n0098_p0156a01║當得安樂處，到大涅槃岸。
ZW12n0098_p0156a02║以此觀之，觀音大悲，何所不現？雖地獄、畜
ZW12n0098_p0156a03║生、餓鬼、修羅，盡現其中。上至佛身、得度之人，
ZW12n0098_p0156a04║下至陝府婬婦之相，以無緣慈，一一化度。此真
ZW12n0098_p0156a05║所謂不可以名名之功，不可以讚讚之德也。
ZW12n0098_p0156a06║觀音化現幾多身，六道三途出苦輪。
ZW12n0098_p0156a07║普願超凡兼入聖，盡令捨妄悉歸真。
ZW12n0098_p0156a08║隨緣在欲元無欲，離相居塵不染塵。
ZW12n0098_p0156a09║定慧慈悲皆攝受，新成舊佛佛成新。
ZW12n0098_p0156a10║一節經文……
ZW12n0098_p0156a11║（隨心印咒　至　求見觀音印真言）
ZW12n0098_p0156a12║（歌讚）
ZW12n0098_p0156a13║普為眾等，志心懺悔：
ZW12n0098_p0156a14║我昔所造諸惡業，皆由無始貪嗔癡。
ZW12n0098_p0156a15║不悟自性本來真，枉入四生並六趣。
ZW12n0098_p0156a16║一念迴光而返照，譬如雲散月當空。
ZW12n0098_p0156a17║不歷僧祗獲法身，自利利他悉圓滿。
ZW12n0098_p0157a01║普為眾等，志心發願：
ZW12n0098_p0157a02║願身口意常清淨，一切罪業悉消除。
ZW12n0098_p0157a03║願我心同如意珠，一切所願悉成就。
ZW12n0098_p0157a04║一一消除微細惑，背塵合覺獲真常。
ZW12n0098_p0157a05║舜若多性可銷亡，爍迦羅心無動轉。
ZW12n0098_p0157a06║普為眾等，志心說偈：
ZW12n0098_p0157a07║三界悠悠如夢幻，四生擾擾但奔馳。
ZW12n0098_p0157a08║歸依無上佛菩提，便是當來堅固藏。
ZW12n0098_p0157a09║普為眾等，志心回向：
ZW12n0098_p0157a10║會上因緣三世佛，圓通海會佛菩薩。
ZW12n0098_p0157a11║聲聞羅漢賢聖僧，摩訶般若波羅密。
ZW12n0098_p0157a12║（回向　止）
ZW12n0098_p0157a13║
ZW12n0098_p0157a14║圓通三慧道場儀文中　竟
ZW12n0098_p0157a15║