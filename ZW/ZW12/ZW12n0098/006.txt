ZW12n0098_p0189a11║
ZW12n0098_p0189a12║圓通三慧道場提綱
ZW12n0098_p0189a13║
ZW12n0098_p0189a14║（舉）　人天同聽梵音聲
ZW12n0098_p0189a15║梵音聲菩薩摩訶薩　（各四聲）
ZW12n0098_p0189a16║世尊演教特叮嚀，指示人天眼豁明。
ZW12n0098_p0189a17║今日猊頭伸教誡，先當舉唱梵音聲。
ZW12n0098_p0189a18║竊以詞句輕清，初傳於鷲嶺；梵音雅唱，得自
ZW12n0098_p0189a19║於漁山。阿難陀首唱於竺乾，陳思王終和於華夏。古
ZW12n0098_p0189a20║今同咏，凡聖交參。斯可以接物導迷，斯可以契
ZW12n0098_p0190a01║凡達聖。爰將法句，演唱梵音，面位仁師，云何請舉。
ZW12n0098_p0190a02║云何於此經，究竟到彼岸。
ZW12n0098_p0190a03║願佛開微密，廣為眾生說。
ZW12n0098_p0190a04║上來作梵功德，會集人天，先伸回奉廣大真如
ZW12n0098_p0190a05║實際，莊嚴無上佛果菩提，圓通會上剎塵聖賢，恩
ZW12n0098_p0190a06║霑釋梵四王，利及天龍八部。
ZW12n0098_p0190a07║普念摩訶般若波羅密
ZW12n0098_p0190a08║梵音初震一聲雷，無限人天眼豁開。
ZW12n0098_p0190a09║怪得香風拂庭戶，龍天圍繞世尊來。
ZW12n0098_p0190a10║南無《大佛頂如來密因修證了義諸菩薩萬行
ZW12n0098_p0190a11║首楞嚴經》
ZW12n0098_p0190a12║圓通海會佛菩薩
ZW12n0098_p0190a13║壇前教誡儀當演　（和）經題
ZW12n0098_p0190a14║稽首難思真法界，圓通海會眾聖賢。
ZW12n0098_p0190a15║我今教誡利群生，望聖慈悲密加護。
ZW12n0098_p0191a01║比丘某稽首和南，謹白清淨大眾，今此觀音
ZW12n0098_p0191a02║三慧大齋，初陞猊座，會集人天。恭聞觀音入三
ZW12n0098_p0191a03║摩地上，鼓七辯之風雷，為眾生入八難坑中，揭九
ZW12n0098_p0191a04║天之日月。況此精修法供，嚴設華壇，恪三業以
ZW12n0098_p0191a05║歸依，仰六通而昭格。心清性淨，目前小白花
ZW12n0098_p0191a06║山；雲散月高，直下大自在我。要見侯溥賢良之軌
ZW12n0098_p0191a07║範，當明聖觀自在之行門。警策眾心，各希洗耳。法
ZW12n0098_p0191a08║師宣揚，會中諦聽。儀至「無塵不入」
ZW12n0098_p0191a09║歸依無量壽尊佛　　《大佛頂首楞嚴經》
ZW12n0098_p0191a10║道場儀序當宣演
ZW12n0098_p0191a11║補陀大士，開方便門而度生；侯溥賢良，
ZW12n0098_p0191a12║按《楞嚴經》而利物。種種解脫，念念歸依。一段
ZW12n0098_p0191a13║因緣，請師饒舌。儀至「其可忽諸」
ZW12n0098_p0192a01║歸依觀世音菩薩　《大佛頂首楞嚴經》
ZW12n0098_p0192a02║道場供養儀當演
ZW12n0098_p0192a03║此觀音齋，嚴潔為本。香燈花菓皆如法，乳酪
ZW12n0098_p0192a04║酥蜜任隨機。供養聖凡，俱延福壽。一段因緣，
ZW12n0098_p0192a05║請師布露。儀至「俱延福壽」
ZW12n0098_p0192a06║歸依大勢至菩薩　《大佛頂首楞嚴經》
ZW12n0098_p0192a07║道場如法儀當演
ZW12n0098_p0192a08║凡設此齋，不茹腥羶。加持蜜咒備宣
ZW12n0098_p0192a09║揚，僧俗威儀皆整肅。儀文演處，幽顯霑恩。一段
ZW12n0098_p0192a10║因緣，請師宣演。　　儀至「瞻禮」
ZW12n0098_p0192a11║圓通海會佛菩薩
ZW12n0098_p0192a12║道場本末儀宣演　　儀至「之本宗也」
ZW12n0098_p0192a13║歸依《大佛頂首楞嚴經》
ZW12n0098_p0192a14║道場由致儀宣演　　儀至「自然感應」
ZW12n0098_p0193a01║宰官說法聖觀音
ZW12n0098_p0193a02║道場修設儀宣演　　儀至「返招過咎」
ZW12n0098_p0193a03║常精進菩薩
ZW12n0098_p0193a04║道場警策儀當演　　儀至「當為宣演」
ZW12n0098_p0193a05║願證圓通三昧海
ZW12n0098_p0193a06║道場勸誡儀宣演　　儀至「有聞省覺」
ZW12n0098_p0193a07║道場咒淨儀宣演　　儀至「歡喜布施」
ZW12n0098_p0193a08║（舉讚）南無無垢淨光佛
ZW12n0098_p0193a09║觀音勝會啟壇場，密咒柴油水米香。
ZW12n0098_p0193a10║安息飛煙雲霧捲，蘭膏發焰慧燈光。
ZW12n0098_p0193a11║緇儒濟濟皆精潔，賢聖巍巍盡讚揚。
ZW12n0098_p0193a12║法雨滿空甘露灑，道場何處不清涼？
ZW12n0098_p0193a13║咒柴儀文當宣演　（經題）
ZW12n0098_p0193a14║群林樹木屢經霜，採入廚中混短長。不是丹霞
ZW12n0098_p0193a15║親下手，怎教三昧放毫光？咒柴儀範，師為分張。
ZW12n0098_p0193a16║松篁檜栢長青峰，自古須憑造化工。
ZW12n0098_p0193a17║一帶根莖藏厚土，十方枝葉映長空。
ZW12n0098_p0193a18║斧斤伐處聲允切，爐竈燒時火自紅。
ZW12n0098_p0193a19║幸遇丹霞慈愍故，也教木佛現神通。
ZW12n0098_p0193a20║（咒柴真言　大明神咒經）
ZW12n0098_p0193a21║咒油儀文當宣演　（經題）
ZW12n0098_p0193a22║熒煌續焰事非常，取箭輕挑遍十方。漸教稱之
ZW12n0098_p0194a01║為乳酪，調和甘美噴清香。咒油儀範，師為
ZW12n0098_p0194a02║宣揚。
ZW12n0098_p0194a03║葫蔴巨勝長東西，氣味相投也大奇。
ZW12n0098_p0194a04║全仗壓時無濁穢，自然用處兩相宜。
ZW12n0098_p0194a05║喚他童子燃燈處，勝彼書生鑿壁時。
ZW12n0098_p0194a06║夜靜更存方寸現，光明照處碧琉璃。
ZW12n0098_p0194a07║（咒油真言　大悲咒）
ZW12n0098_p0194a08║咒水儀文當宣演　（經題）
ZW12n0098_p0194a09║岩下寒泉一泒清，轆轤抽出器中盈。竚看梵韻
ZW12n0098_p0194a10║持鈴咒，還似當年湧出瓶。咒水儀式，請為
ZW12n0098_p0194a11║宣陳。
ZW12n0098_p0194a12║泉河滾滾向東流，古往今來卒未休。
ZW12n0098_p0194a13║岸次雙雙藏宿鷺，波心對對泛浮鷗。
ZW12n0098_p0194a14║一川大凍宜光武，萬里前程問子由。
ZW12n0098_p0194a15║江上曉來堪畫處，三三兩兩釣魚舟。
ZW12n0098_p0194a16║（咒水真言　尊勝咒）
ZW12n0098_p0194a17║咒香儀文當宣演　（經題）
ZW12n0098_p0194a18║拙具羅香誦咒揚，便同五分法身香。欲知一辮
ZW12n0098_p0194a19║煙生處，馥郁盤旋遍十方。咒香妙義，師為
ZW12n0098_p0194a20║分張。
ZW12n0098_p0194a21║本來炙地與熏天，自在門中獨占先。
ZW12n0098_p0194a22║一炷氤氳充象藏，十方貴重表龍涎。
ZW12n0098_p0195a01║鼻中嗅著休空過，會上拈來信有緣。
ZW12n0098_p0195a02║為報合筵諸大眾，圓通法會好參禪。
ZW12n0098_p0195a03║（咒香真言）
ZW12n0098_p0195a04║咒米儀文當宣演　（經題）
ZW12n0098_p0195a05║農夫變造已纔成，揩向金盤若碎星。憑仗梵音
ZW12n0098_p0195a06║神咒力，盡令顆顆獲圓明。咒米儀範，師為
ZW12n0098_p0195a07║指陳。
ZW12n0098_p0195a08║深耕易耨大奔波，春碾冬藏事若何？
ZW12n0098_p0195a09║脚力盡時全售用，法輪轉處總篩籮。
ZW12n0098_p0195a10║養親曾子猶嫌少，畫餅雲門絕厭多。
ZW12n0098_p0195a11║願與化為禪悅食，大家齊唱太平歌。
ZW12n0098_p0195a12║（咒米真言　諸部因緣　一時入壇）
ZW12n0098_p0195a13║第一時陞座　（舉）　加持字母陀羅尼
ZW12n0098_p0195a14║初登寶座，會集人天，字母伽陀，加持念誦。
ZW12n0098_p0195a15║歌讚
ZW12n0098_p0195a16║稽首歸依，補陀山上大聖，名號觀音。常扶八
ZW12n0098_p0195a17║難，感應濟群情。毫相分輝百億，楊枝洒，苦海為
ZW12n0098_p0195a18║霖。塵沙界，勞生敬仰，一念免漂沉。
ZW12n0098_p0195a19║巍巍蓮座上，花縵瓔珞，體瑩如金。項珮珠絲
ZW12n0098_p0195a20║網，百寶嚴身，處處尋聲救苦，頭頭露，接物垂
ZW12n0098_p0195a21║形。真慈父，爐煙繚繞，遙望鑑誠心。
ZW12n0098_p0195a22║南無《大佛頂首楞嚴經》
ZW12n0098_p0196a01║圓通海會佛菩薩
ZW12n0098_p0196a02║三慧門高絕品題，而今識與辯端猊。
ZW12n0098_p0196a03║含靈熾本從頭誤，淨聖垂慈為獎提。
ZW12n0098_p0196a04║超果超因離勝迹，假名假相示筌第。
ZW12n0098_p0196a05║福田壽域無涯際，携手相從闊步躋。
ZW12n0098_p0196a06║比丘某敬白清淨大眾，今此觀音三慧道場，第
ZW12n0098_p0196a07║一時中，初登寶座，宣演法門，各宜屏絕外緣，靜
ZW12n0098_p0196a08║聽法要，無得懈怠，笑語諠譁，自取愆尤，悔何所
ZW12n0098_p0196a09║及？預告眾等，宜戒之哉！
ZW12n0098_p0196a10║各發無上菩提心
ZW12n0098_p0196a11║發四善心儀當演　（經題）
ZW12n0098_p0196a12║滿目旃檀紫竹林，其間菩薩號觀音，初時欲示
ZW12n0098_p0196a13║圓通理，先發菩提四善心。儀文演處，師為指陳。
ZW12n0098_p0196a14║各發無上正信心
ZW12n0098_p0196a15║聖觀音，垂方便，勿使眾生入邪見。四心惟獨
ZW12n0098_p0196a16║正信強，作此大齋為啟建。開設法筵，人事
ZW12n0098_p0196a17║舉薦。
ZW12n0098_p0196a18║各發無上恭謹心
ZW12n0098_p0196a19║聖觀音，垂光照，接引迷途歸正道。如斯感格聖
ZW12n0098_p0196a20║賢臨，內外嚴謹心與貌。悔慢過愆，師當檢校。
ZW12n0098_p0197a01║各發無上慈悲心
ZW12n0098_p0197a02║聖觀音，分別相，寶珠瓔珞千金量。佛言愍此
ZW12n0098_p0197a03║受其珎，無盡意能成供養。作法昭然，約文
ZW12n0098_p0197a04║敷暢。
ZW12n0098_p0197a05║各發無上勇猛心
ZW12n0098_p0197a06║聖觀音，垂慈定，人天賢聖咸恭敬。假饒四種
ZW12n0098_p0197a07║發慇懃，得入玄門無別徑。奮勇猛心，宜加
ZW12n0098_p0197a08║精進。
ZW12n0098_p0197a09║四善心惟正信強，慈悲恭謹是壇場。
ZW12n0098_p0197a10║但能念念無生滅，自證空空絕忖量。
ZW12n0098_p0197a11║佛法地平堪履翫，是非門險莫談揚。
ZW12n0098_p0197a12║更能猛勱除人我，覺悟修行見法王。
ZW12n0098_p0197a13║四善經文，法師宣演。
ZW12n0098_p0197a14║總持王菩薩摩訶薩
ZW12n0098_p0197a15║加持儀文，法師宣演。（加持文在密教內）
ZW12n0098_p0197a16║吟偈
ZW12n0098_p0197a17║人天虔潔共歸依，召請方嚴第一時。
ZW12n0098_p0197a18║上聖赴緣臨垢濁，眾生翹首仰慈悲。
ZW12n0098_p0197a19║飃颻瓔珞清音間，芬馥旃檀瑞氣隨。
ZW12n0098_p0197a20║欲仗密言成勝事，輒堅精意為加持。
ZW12n0098_p0198a01║（加持感應真言　至酥乳蜜咒）
ZW12n0098_p0198a02║歌讚
ZW12n0098_p0198a03║正信虔恭，慈悲勇猛，勿生疑。苟慇懃，內肅
ZW12n0098_p0198a04║外靜，當發志誠心。即解寶珠瓔珞，價值百千兩
ZW12n0098_p0198a05║金。崇奉獻，天龍八部，四眾盡歸欽。
ZW12n0098_p0198a06║菩薩難攝受，無盡意，懇告觀音。愍我等悲
ZW12n0098_p0198a07║故，普度有緣人，今遇法筵啟建。衹須好，猛厲修
ZW12n0098_p0198a08║心。大乘行，推開寶藏，常轉大法輪。
ZW12n0098_p0198a09║修證本末儀當演
ZW12n0098_p0198a10║四心已發道基堅，密語伽陀次第宣。要識本來
ZW12n0098_p0198a11║觀自在，更聽修證大因緣。法師宣演，大眾
ZW12n0098_p0198a12║默然。
ZW12n0098_p0198a13║觀音修證出悲華，觀見眾生行業差。
ZW12n0098_p0198a14║無量淨王元古佛，不眴太子選其家。
ZW12n0098_p0198a15║師資身現三王子，左右蓮開二朵花。
ZW12n0098_p0198a16║以大音聲勸回向，菩提心發遍河沙。
ZW12n0098_p0198a17║修證經文，法師諷演。
ZW12n0098_p0198a18║（不空羂索真言）
ZW12n0098_p0198a19║歌讚
ZW12n0098_p0198a20║稽首圓通，慈悲教主，昔從海濟，婆羅門因
ZW12n0098_p0199a01║緣。無量淨王者，自習誦《華嚴》。降生皇宮，太
ZW12n0098_p0199a02║子不眴目，聖相端然。修觀行，清風皓月，處處
ZW12n0098_p0199a03║滿山川。
ZW12n0098_p0199a04║修行億萬劫，證果成佛，默然名光明。普功
ZW12n0098_p0199a05║德，廣無邊。誓度眾生無盡，彌陀授記親傳。三王
ZW12n0098_p0199a06║子，古佛化現，神變莫能宣。
ZW12n0098_p0199a07║釋名攝化儀當演
ZW12n0098_p0199a08║或名自在或觀音，衹為差殊理趣深。釋梵從
ZW12n0098_p0199a09║華張教網，隨機攝化好參尋。儀文指示，請為敷
ZW12n0098_p0199a10║陳。
ZW12n0098_p0199a11║釋名攝化理幽深，梵語華言仔細尋。
ZW12n0098_p0199a12║濕伐羅耶稱自在，婆盧枳底即觀音。
ZW12n0098_p0199a13║生生善解無窮難，劫劫能除有漏心。
ZW12n0098_p0199a14║三業歸依頭面禮，聞聲救苦便垂臨。
ZW12n0098_p0199a15║攝化經文，法師諷演。
ZW12n0098_p0199a16║（隨心真言　至　滅罪第四咒）
ZW12n0098_p0199a17║歌讚
ZW12n0098_p0199a18║本字觀音，釋名攝化，號自在，正法明王，婆
ZW12n0098_p0200a01║魯羯底，攝伐羅。宣揚無量，百千萬億，眾生受，
ZW12n0098_p0200a02║苦惱鏗鏘。稱名號，三途六道，解脫證真常。
ZW12n0098_p0200a03║能除七災，水火焚溺，多害總潛藏。生生善
ZW12n0098_p0200a04║解，世世永消亡。頓悟大乘上品，三業淨，六度
ZW12n0098_p0200a05║包含。聞聖號，菩提薩埵，普願往西方。
ZW12n0098_p0200a06║存念觀音儀當演
ZW12n0098_p0200a07║是心是佛是觀音，切忌迷人向外尋。多謝侯公
ZW12n0098_p0200a08║重指示，諸人靜聽沒弦琴。存念觀音，師為
ZW12n0098_p0200a09║指明。
ZW12n0098_p0200a10║存念觀音各不同，五門八法互含融。
ZW12n0098_p0200a11║是心是佛如如理，無我無人念念空。
ZW12n0098_p0200a12║興福疏標慈普應，世親論載數何窮？
ZW12n0098_p0200a13║稱名歸仰修三昧，一法通時萬法通。
ZW12n0098_p0200a14║存念經文，法師諷演。
ZW12n0098_p0200a15║（觀音奮怒王真言）
ZW12n0098_p0200a16║歌讚
ZW12n0098_p0200a17║存念觀音，歸依大士，念念不離真心。從深至
ZW12n0098_p0200a18║淺，瞻仰聖觀音。無盡法門演唱，十方剎海推尋。
ZW12n0098_p0200a19║無罣礙，塵塵剎海，剎海與塵塵。
ZW12n0098_p0200a20║五門明解，悟身、口、意，發願回勳。八法善
ZW12n0098_p0201a01║報，財法供養，感果獲殊因。讚嘆辯才無礙，頭面
ZW12n0098_p0201a02║禮，懺悔慇懃。今回向，進修妙行，即此悟無生。
ZW12n0098_p0201a03║觀音儀相當宣演
ZW12n0098_p0201a04║雖然無相叵難成，恐落尋常斷見坑。要識觀音
ZW12n0098_p0201a05║殊妙相，儀文指示自分明。行相云何，請師
ZW12n0098_p0201a06║敘陳。
ZW12n0098_p0201a07║觀音儀相實無端，金色熒煌映紫檀。
ZW12n0098_p0201a08║白褻花裝為胳膊，毘楞伽寶作天冠。
ZW12n0098_p0201a09║頂中化現無邊億，項上分輝有萬般。
ZW12n0098_p0201a10║作是觀時為正觀，若他觀者被渠謾。
ZW12n0098_p0201a11║儀相經文，法師諷演。
ZW12n0098_p0201a12║（大奮怒王真言至六字章句真言）
ZW12n0098_p0201a13║歌讚
ZW12n0098_p0201a14║讚嘆觀音，稱揚萬德。身長八萬億那由他旬，
ZW12n0098_p0201a15║紫金身色，肉髻項圓明。滿百千億數，閻浮檀，金
ZW12n0098_p0201a16║色慈尊。光明照，十方法界，處處總皆明。
ZW12n0098_p0201a17║檀那垂憫念，修崇勝會，仰答洪恩。蒙佛授
ZW12n0098_p0201a18║記，世世與生生。福壽南山永固，納東海，一泒長
ZW12n0098_p0202a01║清。求懺悔，罪花凋謝，遐筭享千春。
ZW12n0098_p0202a02║普懺罪菩薩摩訶薩　（下座懺悔）
ZW12n0098_p0202a03║比丘（某）稽首歸命十方三世三寶，本師釋迦牟尼
ZW12n0098_p0202a04║佛等。上所奉請，諸佛聖賢，大悲觀世音菩薩，憐
ZW12n0098_p0202a05║憫覆護，受我奉請，顯現道場，受我懺悔。施主某
ZW12n0098_p0202a06║等，為法界沉淪苦趣一切眾生，為發菩提心，行菩
ZW12n0098_p0202a07║薩道。但以三業六根，多諸罪累，三障厚重，菩提
ZW12n0098_p0202a08║行願，不得現前，自利利人，深自尅責。今日奉請
ZW12n0098_p0202a09║諸佛聖賢、大悲觀世音菩薩摩訶薩等，懺悔過去、
ZW12n0098_p0202a10║今生及未來世一切惡業，三業六根，三障三毒，自
ZW12n0098_p0202a11║有身來，流浪六道，處處受形，內無慧眼，外近惡
ZW12n0098_p0202a12║人，開放逸門，造生死業，枝條花葉，遍滿千二十
ZW12n0098_p0202a13║五有，無不受生死，輪迴無際，相續無窮。偶得人
ZW12n0098_p0202a14║身，犯諸重戒，一切諸犯，輕重篇聚，多有毀犯，
ZW12n0098_p0202a15║違逆十方三世諸佛清淨妙戒。若不懺悔，當墮阿鼻
ZW12n0098_p0202a16║大地獄中、畜生、餓鬼、阿修羅道、天上、人間，
ZW12n0098_p0202a17║受無量苦，輪迴六道，無解脫期。
ZW12n0098_p0202a18║今日嚴淨道場，誠心懺悔，不敢覆藏。唯願尊
ZW12n0098_p0202a19║者觀世音菩薩摩訶薩，顯現道場，放勝光明，照燭
ZW12n0098_p0202a20║身心，令得淨一切戒根，還得如是，興隆三寶，
ZW12n0098_p0202a21║起護法心，起護戒心，起四攝心，起慈忍心，心如金
ZW12n0098_p0202a22║剛，願不更犯。已犯之罪，與法界眾生，俱同懺悔。
ZW12n0098_p0203a01║盡未來際，常得修習菩提行願，生生常處淨佛國土，
ZW12n0098_p0203a02║三障永除，絕三惡道，永離眾苦，成無上道。虛空有
ZW12n0098_p0203a03║盡，我願海中，懺悔發願已，皈命禮三寶。
ZW12n0098_p0203a04║普為眾等，志心懺悔：
ZW12n0098_p0203a05║我等自從無始劫，因迷覺海性沉圓。
ZW12n0098_p0203a06║無明妄動能所生，境風鼓擊波浪起。
ZW12n0098_p0203a07║由緣妄見體昏昧，外感頑空相現前。
ZW12n0098_p0203a08║空分四大互相淩，見起六根常融別。
ZW12n0098_p0203a09║妄將心境分成二，故使一真性相殊。
ZW12n0098_p0203a10║由茲生死苦無窮，如旋火輪無休息。
ZW12n0098_p0203a11║幸逢最後佛垂範，因悟從前萬苦辛。
ZW12n0098_p0203a12║今投聖眾懺前愆，應念化成無上道。
ZW12n0098_p0203a13║普為眾等，志心發願：
ZW12n0098_p0203a14║我昔枉受輪迴苦，皆由心境妄緣攀。
ZW12n0098_p0203a15║而今循省已知非，力行斷惑常無倦。
ZW12n0098_p0203a16║法門無盡常修學，苦海彌天駕法船。
ZW12n0098_p0203a17║我今妄習頓能除，願我真心常不昧。
ZW12n0098_p0203a18║願我直入三摩地，願我對境悟圓通。
ZW12n0098_p0203a19║願我得果成寶王，還度如是恒沙眾。
ZW12n0098_p0203a20║普為眾等，志心說偈：
ZW12n0098_p0203a21║空有多聞迷實相，於無漏業不能修。
ZW12n0098_p0203a22║當來苦果竟難逃，直向聖門求解脫。
ZW12n0098_p0204a01║普為眾等，志心回向：
ZW12n0098_p0204a02║會上因緣三世佛，圓通海會佛菩薩。
ZW12n0098_p0204a03║聲聞羅漢賢聖僧，摩訶般若波羅密。
ZW12n0098_p0204a04║
ZW12n0098_p0204a05║第二時陹座加持字母陀羅尼
ZW12n0098_p0204a06║重登寶座，會集人天，字母伽陀，作法念誦。
ZW12n0098_p0204a07║歌讚
ZW12n0098_p0204a08║我等虔誠，一心歸命禮，讚大聖觀音。悲心廣
ZW12n0098_p0204a09║大，遍滿乾坤。處處歸依，拔苦三途八難，仰望垂
ZW12n0098_p0204a10║恩。今霄夜，群生瞻仰，竭意甚精懃。
ZW12n0098_p0204a11║慈尊弘誓重願，放毫光，照燭幽冥。化獄主，
ZW12n0098_p0204a12║赦囚類，苦楚皆停。眾生冤業解脫，從茲後，不復
ZW12n0098_p0204a13║哀鳴。仗佛力，有情含識，俱獲盡超昇。
ZW12n0098_p0204a14║南無《大佛頂首楞嚴經》
ZW12n0098_p0204a15║圓通海會佛菩薩
ZW12n0098_p0204a16║忙忙苦海孰知津？曠劫無由度此身。
ZW12n0098_p0204a17║惟有補陀岩畔客，遍聞堪忍界中人。
ZW12n0098_p0204a18║聞聲影現千江月，應物陽生萬物春。
ZW12n0098_p0204a19║幸接慈光宜想念，消除黑業悟天真。
ZW12n0098_p0205a01║比丘某稽首和南，敬白清淨大眾，今此道場
ZW12n0098_p0205a02║第二時中，重陞猊座，宣演拔苦懺罪儀文。大眾
ZW12n0098_p0205a03║各宜冥心注想，切勿異緣。所冀法水沃心，澄清
ZW12n0098_p0205a04║雪釋。預告眾慈，宜戒之哉。
ZW12n0098_p0205a05║各發無上菩提心
ZW12n0098_p0205a06║救拔罪苦儀當演
ZW12n0098_p0205a07║歷生冤業自綢繆，輪轉昏迷甚日休。大士法門
ZW12n0098_p0205a08║無畏力，廣運神通應禱求。眾慈靜聽，師述
ZW12n0098_p0205a09║因由。
ZW12n0098_p0205a10║救拔無邊罪苦時，惟憑大士運慈悲。
ZW12n0098_p0205a11║迷途困厄多邪見，聖智哀憐出苦厄。
ZW12n0098_p0205a12║盡與滅除煩惱障，普令永斷世間癡。
ZW12n0098_p0205a13║善財親見為良友，攝取眾生應病醫。
ZW12n0098_p0205a14║拔苦經文，法師諷演。
ZW12n0098_p0205a15║（大悲心真言）
ZW12n0098_p0205a16║歌讚
ZW12n0098_p0205a17║聖智哀憐，迷途困厄，為凡夫業報難停。娑婆
ZW12n0098_p0206a01║世界，皆號施無畏。稱名離諸眾生恐怖，險道與熱
ZW12n0098_p0206a02║惱。窮貧愚癡者，繫縛殺害，生死與訟諍。
ZW12n0098_p0206a03║大眾不同，意行惡道，愛一切惡因。愁憂苦
ZW12n0098_p0206a04║惱，逼迫於身心。此等數端恐怖，仗大悲陀羅尼功
ZW12n0098_p0206a05║勛。令救拔，無邊罪苦，迷逐化為塵。
ZW12n0098_p0206a06║懺十惡業儀當演
ZW12n0098_p0206a07║迷真起妄號無明，三業門中十惡成。願仗如來
ZW12n0098_p0206a08║輕掃出，雲開萬里月華清。懺罪法門，師為敷陳。
ZW12n0098_p0206a09║入十惡儀文
ZW12n0098_p0206a10║十惡經文，法師諷演。（止）
ZW12n0098_p0206a11║殺害儀文，法師宣揚。
ZW12n0098_p0206a12║殺害經文，法師諷演。
ZW12n0098_p0206a13║施主所造多生偷盜業、殺害業、淫欲業，造罪
ZW12n0098_p0206a14║無有期。生生與世世，冤結何日了？今對三寶前，
ZW12n0098_p0206a15║求哀懺悔。
ZW12n0098_p0206a16║多生偷盜、殺害、淫欲罪消滅
ZW12n0098_p0206a17║偷盜儀文，法師宣揚。
ZW12n0098_p0206a18║偷盜經文，法師諷演。
ZW12n0098_p0206a19║淫欲儀文，法師宣揚。
ZW12n0098_p0206a20║淫欲經文，法師諷演。
ZW12n0098_p0206a21║罪業不可逃，解了百、千、萬生冤債牢。身
ZW12n0098_p0206a22║三、口四、意三罪業，從心所造。今日懺除煩惱，
ZW12n0098_p0206a23║今幸遇阿彌陀佛、觀音菩薩、勢至菩薩，相好猶如
ZW12n0098_p0206a24║杲日、皓月、曉星，當空照徹。八這冤家，都
ZW12n0098_p0207a01║懺了。
ZW12n0098_p0207a02║信禮常住佛寶、法寶、僧寶
ZW12n0098_p0207a03║普懺罪菩薩，普懺罪菩薩，普懺罪菩薩。願罪
ZW12n0098_p0207a04║消滅。
ZW12n0098_p0207a05║妄言儀文，法師宣揚。
ZW12n0098_p0207a06║妄言經文，法師諷演。
ZW12n0098_p0207a07║施主所造，多生妄言、綺語、兩舌、惡口業，
ZW12n0098_p0207a08║造罪……
ZW12n0098_p0207a09║多生妄言、綺語、兩舌、惡口罪消滅
ZW12n0098_p0207a10║綺語儀……（入經）
ZW12n0098_p0207a11║兩舌儀……（入經）
ZW12n0098_p0207a12║惡口儀……（入經）
ZW12n0098_p0207a13║（舉）罪業不可逃……（同上）
ZW12n0098_p0207a14║貪愛儀文，法師宣揚。
ZW12n0098_p0207a15║貪愛經文……
ZW12n0098_p0207a16║施主所造多生嗔恚、貪愛、癡暗業，造罪……
ZW12n0098_p0207a17║多生嗔恚、貪愛、癡暗罪消滅
ZW12n0098_p0207a18║嗔恚儀……（入經）
ZW12n0098_p0207a19║癡暗儀……（入經）
ZW12n0098_p0207a20║舉罪業不可逃……（同上）
ZW12n0098_p0207a21║冤業儀文，法師宣揚。
ZW12n0098_p0207a22║冤業經文……
ZW12n0098_p0207a23║施主所造多生十般冤業，造罪無有期，生生與
ZW12n0098_p0207a24║世世，解冤何日了。今對三寶前，求哀懺悔。
ZW12n0098_p0208a01║十般冤業罪消滅
ZW12n0098_p0208a02║信禮觀世音菩薩
ZW12n0098_p0208a03║凡夫三業不清涼，歷劫塵埋在苦鄉。
ZW12n0098_p0208a04║自作教他何覺悟？故為誤犯少籌量。
ZW12n0098_p0208a05║了知本性元無性，頓覺身光自有光。
ZW12n0098_p0208a06║今日懺除何所喻？琉璃瓶內佇朝陽。
ZW12n0098_p0208a07║（梵語神咒　至　觀音懺悔神咒）
ZW12n0098_p0208a08║歌讚
ZW12n0098_p0208a09║自作教他，故為誤犯殺生命。飲藥劑，冤
ZW12n0098_p0208a10║讐以求，攻伐傷害結怨尤。恣之非為所盜，
ZW12n0098_p0208a11║戀婬慾，兩舌無休。並綺語，妄言狂詐，善惡不
ZW12n0098_p0208a12║分由。
ZW12n0098_p0208a13║貪嗔並癡暗，十惡業，為遂作愆尤。千生在
ZW12n0098_p0208a14║念，百劫不忘憂。懇禱菩薩懺悔，從今後，改往
ZW12n0098_p0208a15║新修。身清淨，菩提路上，撒手恁遨遊。
ZW12n0098_p0208a16║觀音感驗儀當演
ZW12n0098_p0208a17║應世神通事有無，古今靈驗在諸書。此時為
ZW12n0098_p0208a18║眾重拈出，方信如來語不虛。儀敘感驗，請師
ZW12n0098_p0208a19║拈提。
ZW12n0098_p0209a01║感驗經文，法師諷演。
ZW12n0098_p0209a02║火不能燒儀當演
ZW12n0098_p0209a03║無明嗔火人難見，觸著炎炎皆蔓延。一念觀
ZW12n0098_p0209a04║音救苦時，剎那火裏蓮花現。請演洪儀，庶知
ZW12n0098_p0209a05║感驗。
ZW12n0098_p0209a06║不能燒經，法師諷演。
ZW12n0098_p0209a07║波浪不能沒儀當演
ZW12n0098_p0209a08║漂流苦海無窮已，衹為無明波浪起。頃刻菩提
ZW12n0098_p0209a09║岸上行，歎他猶在夜塘水。感應分明，儀文請舉。
ZW12n0098_p0209a10║不能沒經，法師諷演。
ZW12n0098_p0209a11║黑風吹其船舫儀當演
ZW12n0098_p0209a12║誌公問處，坐主無言；紫玉答時，于頔失色。
ZW12n0098_p0209a13║要知船上事，但問毛大郎。且待須臾，請師
ZW12n0098_p0209a14║指南。
ZW12n0098_p0209a15║吹船舫經，法師諷演。
ZW12n0098_p0209a16║刀尋段段壞儀當演
ZW12n0098_p0209a17║訪得久因元是業，臨當被害心驚懾。夢中僧
ZW12n0098_p0209a18║勸受持經，彼所執刀皆自折。靈驗昭然，請為
ZW12n0098_p0209a19║分別。
ZW12n0098_p0209a20║刀段壞經，法師諷演。
ZW12n0098_p0209a21║惡鬼不能加害儀當演
ZW12n0098_p0210a01║一念心疑生暗鬼，何曾認得自家底？若知我
ZW12n0098_p0210a02║本有觀音，惡鬼不能侵害己。大眾默然，聽宣
ZW12n0098_p0210a03║法語。
ZW12n0098_p0210a04║不能害經，法師諷演。
ZW12n0098_p0210a05║杻械枷鎖儀當演
ZW12n0098_p0210a06║眾生枷鎖繫其身，菩薩能施無畏心。憶念歸
ZW12n0098_p0210a07║依志誠處，自然解脫截纖塵。行相廣長，請師
ZW12n0098_p0210a08║辯明。
ZW12n0098_p0210a09║杻械經文，法師諷演。
ZW12n0098_p0210a10║經過險路儀當演
ZW12n0098_p0210a11║家家有路透長安，一步纔差六賊歡。憑仗觀
ZW12n0098_p0210a12║音悲願力，不曾動著一毫端。要知靈驗，高著
ZW12n0098_p0210a13║眼觀。
ZW12n0098_p0210a14║過險路經，法師諷演。
ZW12n0098_p0210a15║求男生男儀當演
ZW12n0098_p0210a16║觀音大士不思議，赴感隨緣也大奇。昔日王珉
ZW12n0098_p0210a17║無後嗣，志心誦念敬歸依。玉環手印慈悲願，廣運
ZW12n0098_p0210a18║神通應禱祈。滿副眾生心所欲，果生天上麒麟兒。
ZW12n0098_p0210a19║儀文演處，咸使聞知。
ZW12n0098_p0210a20║求男生經，法師諷演。
ZW12n0098_p0210a21║惡獸疾走儀當演
ZW12n0098_p0210a22║南無觀世音，慈悲常救護。無剎不現身，能為
ZW12n0098_p0210a23║作依怙。若惡獸圍繞，利牙爪可怖。野牛奔散走無
ZW12n0098_p0210a24║方，群象驚馳自回互。一段因緣，請師提究。
ZW12n0098_p0211a01║觀音垂願化娑婆，接引眾生出愛河。
ZW12n0098_p0211a02║靈驗昭彰難可述，神通變現孰能過？
ZW12n0098_p0211a03║自知悟道方成佛，益已安禪便利他。
ZW12n0098_p0211a04║念念念成無相念，分明具足六波羅。
ZW12n0098_p0211a05║獸走經文，法師諷演。
ZW12n0098_p0211a06║（觀音一字真言　至心中心咒）
ZW12n0098_p0211a07║歌讚
ZW12n0098_p0211a08║靈驗昭彰，神通變化，眾生厄難。惡魔火，不
ZW12n0098_p0211a09║能煉，濤浪不能波。船舫黑風吹起，遇惡鬼，不能
ZW12n0098_p0211a10║尋著。刀段壞，杻械枷鎖，菩薩自消磨。
ZW12n0098_p0211a11║求男得智慧，經過險路，即得解脫。遇毒惡
ZW12n0098_p0211a12║獸，疾馳走奔波。是處尋聲救苦，携眾生，逈出娑
ZW12n0098_p0211a13║婆。歸心悟，分明無相，具足六波羅。
ZW12n0098_p0211a14║觀音化現儀當演
ZW12n0098_p0211a15║觀音方便化娑婆，妙法楞嚴事頗多。六字章
ZW12n0098_p0211a16║中猶委曲，箇中行相復云何？儀文演唱，眾勿
ZW12n0098_p0211a17║蹉跎。
ZW12n0098_p0211a18║觀音化現幾多身，六道三途出苦輪。
ZW12n0098_p0211a19║普願超凡兼入聖，盡令捨妄悉歸真。
ZW12n0098_p0211a20║隨緣在欲元無欲，離相居塵不染塵。
ZW12n0098_p0211a21║定慧慈悲皆攝受，新成舊佛佛成新。
ZW12n0098_p0212a01║化現經文，法師諷演。
ZW12n0098_p0212a02║（隨心印咒　至求見觀音菩薩真言）
ZW12n0098_p0212a03║歌讚
ZW12n0098_p0212a04║普願超凡，盡令捨妄，無邊化現分身。娑婆世
ZW12n0098_p0212a05║界，誓悉度迷津。處處說法化導，時時變，同類色
ZW12n0098_p0212a06║形。歸命禮，重重無盡，花發更重新。
ZW12n0098_p0212a07║佛身得度者，下化陝府。婬女婦人，隨緣在
ZW12n0098_p0212a08║欲，無欲本無真。示在居塵不染，定慧光，普照圓
ZW12n0098_p0212a09║明。皆攝受，大千世界，歸命聖觀音。
ZW12n0098_p0212a10║下座懺悔
ZW12n0098_p0212a11║普為眾等，志心懺悔：
ZW12n0098_p0213a01║我昔所造諸惡業，皆由無始貪嗔癡。
ZW12n0098_p0213a02║不悟罪非本來空，枉入四生並六道。
ZW12n0098_p0213a03║一念迴光而返照，譬如雲散月當空。
ZW12n0098_p0213a04║不歷僧祗獲法身，自利利他悉圓滿。
ZW12n0098_p0213a05║普為眾等，志心發願：
ZW12n0098_p0213a06║願身口業常清淨，一切罪業悉消除。
ZW12n0098_p0213a07║願我身同如意珠，一切所願悉成就。
ZW12n0098_p0213a08║一一消除微細惑，背塵合覺獲真常。
ZW12n0098_p0213a09║舜若多性可銷亡，爍迦羅心無退轉。
ZW12n0098_p0213a10║普為眾等，志心說偈：
ZW12n0098_p0213a11║三界悠悠如夢幻，四生擾擾但奔馳。
ZW12n0098_p0213a12║歸依無上佛菩提，便是當來堅固藏。
ZW12n0098_p0213a13║普為眾等，志心回向：
ZW12n0098_p0213a14║會上因緣三世佛，圓通海會佛菩薩。
ZW12n0098_p0213a15║聲聞羅漢賢聖僧，摩訶般若波羅密。
ZW12n0098_p0213a16║回向　（止）
ZW12n0098_p0213a17║
ZW12n0098_p0213a18║第三時陞座　加持字母陀羅尼
ZW12n0098_p0213a19║重登寶座，再會人天，字母真言，作法供養。
ZW12n0098_p0213a20║（舉）　三寶字母
ZW12n0098_p0214a01║歌讚
ZW12n0098_p0214a02║稽首歸依，觀音菩薩，祥雲影裏初生。紫金光
ZW12n0098_p0214a03║相，身掛六銖衣。兩朵紅蓮襯足，眉彎似雙月相
ZW12n0098_p0214a04║分。摩耶體，垂珠瓔珞，七寶藏莊嚴。
ZW12n0098_p0214a05║化身千百億，尋聲救苦，示現多門。淨瓶楊
ZW12n0098_p0214a06║柳，一灑遍乾坤。六道三途盡息，慈悲一等均平。
ZW12n0098_p0214a07║功無盡，眾生讚詠，懺悔出迷津。
ZW12n0098_p0214a08║南無《大佛頂首楞嚴經》
ZW12n0098_p0214a09║圓通海會佛菩薩
ZW12n0098_p0214a10║入聖超凡事不難，一條大路透長安。
ZW12n0098_p0214a11║觀音修證無他術，自己安存總一般。
ZW12n0098_p0214a12║進步天魔心膽戰，轉身權小骨毛寒。
ZW12n0098_p0214a13║從來龜鑑分明在，拈出教君仔細看。
ZW12n0098_p0214a14║比丘某稽首和南，敬白清淨大眾，今此第三時
ZW12n0098_p0214a15║中，敘述修道證真法門，顯揚三世諸佛，六道出
ZW12n0098_p0214a16║離，成佛事業。伏望大眾，各宜攝耳，善思念之。
ZW12n0098_p0214a17║速須悟理修心，莫衹隨波逐浪。此時一失，再會何
ZW12n0098_p0214a18║期？解脫修心，會中靜聽。
ZW12n0098_p0214a19║（加持觀音燈供養真言）
ZW12n0098_p0214a20║解脫修心儀當演
ZW12n0098_p0214a21║汞爐百煉見真金，刮垢磨光悟本心。若也未
ZW12n0098_p0214a22║明端的意，更須洗耳聽玄音。解脫修心，請為
ZW12n0098_p0215a01║敷陳。
ZW12n0098_p0215a02║解脫修心道可攀，證真如理出塵寰。
ZW12n0098_p0215a03║昔年未悟金藏鑛，今日方知玉在山。
ZW12n0098_p0215a04║般若智明登彼岸，菩提心發遍人間。
ZW12n0098_p0215a05║陀羅尼藏誰能識？識得元來不等閑。
ZW12n0098_p0215a06║修心經文，法師諷演。
ZW12n0098_p0215a07║（種族奮怒王真言　淨戒波羅密真言）
ZW12n0098_p0215a08║歌讚
ZW12n0098_p0215a09║般若智明，菩提心發，修大道，正可攀緣。理
ZW12n0098_p0215a10║從頓悟，真妄攝歸全。十二見縛，解脫便可樂，法
ZW12n0098_p0215a11║門功玄。陀羅尼，堂堂妙相，現出萬人前。
ZW12n0098_p0215a12║修心無雜想，諸天龍女，攝化莊嚴。是無染
ZW12n0098_p0215a13║著，如理事俱圓。救度眾生離苦，入正覺，雪誤尤
ZW12n0098_p0215a14║愆。諸大眾，世出世現，道果滿三千。
ZW12n0098_p0215a15║六波羅蜜儀當演
ZW12n0098_p0215a16║欲度迷津出愛河，須憑六度六波羅。解深蜜
ZW12n0098_p0215a17║化分明說，敢請重拈會也麼？儀文演處，行相
ZW12n0098_p0215a18║云何？
ZW12n0098_p0215a19║六波羅蜜遍熏修，便得超凡入聖流。
ZW12n0098_p0215a20║萬行圓融天地闊，三輪清淨鬼神愁。
ZW12n0098_p0215a21║岩前已絕啣花鳥，石畔長閑獻果猴。
ZW12n0098_p0216a01║古今堂堂觀自在，何須馳騁四方求？
ZW12n0098_p0216a02║六波羅蜜經，法師諷演。
ZW12n0098_p0216a03║（安忍波羅蜜　至精進波羅蜜真言）
ZW12n0098_p0216a04║歌讚
ZW12n0098_p0216a05║萬行圓融，三輪清淨，當修六度功勛。布施無
ZW12n0098_p0216a06║畏，戒律每精懃。耐忍耐怨，絕妄除煩惱，捨妄歸
ZW12n0098_p0216a07║真。修淨行，超凡入聖，道果自圓明。
ZW12n0098_p0216a08║被甲專精進，闃寂禪定，解脫修心。勉求智
ZW12n0098_p0216a09║慧，何處馳騁勞尋？無盡法門廣攝。石岩畔，鳥啼
ZW12n0098_p0216a10║猴鳴。圓種智，堂堂妙相，萬古與長存。
ZW12n0098_p0216a11║修行地位儀當演
ZW12n0098_p0216a12║修因至果位階差，行步圓融錦上花。願與當
ZW12n0098_p0216a13║機明指示，庶令早到法王家。地位法門，請為
ZW12n0098_p0216a14║交加。
ZW12n0098_p0216a15║修行地位強區分，悟則元來本一門。
ZW12n0098_p0216a16║背境觀心心已寂，悟心無境境何存？
ZW12n0098_p0216a17║月沉巨海真無玷，雲散長空豈有痕？
ZW12n0098_p0216a18║一則為多多即一，五般香爇遍乾坤。
ZW12n0098_p0216a19║修行地位經文，法師諷演。
ZW12n0098_p0216a20║（靜慮波羅蜜　至般若波羅蜜真言）
ZW12n0098_p0217a01║歌讚
ZW12n0098_p0217a02║雲散長空，月澄巨海，修行地位全彰。法門可
ZW12n0098_p0217a03║得，返觀豈思量？眾生拘無所，定悟心地，了境相
ZW12n0098_p0217a04║忘。名自在，坦然無礙，頓悟入真常。
ZW12n0098_p0217a05║菩薩分十地，眾生歡喜，離垢清涼。發光焰
ZW12n0098_p0217a06║慧，難勝絕包藏。現前遠行不動，善惠與法雲談
ZW12n0098_p0217a07║揚。俱無礙，圓融行布，解脫證真常。
ZW12n0098_p0217a08║七災起義儀當演
ZW12n0098_p0217a09║要知萬物不離心，爭奈群迷向外尋。願顯七
ZW12n0098_p0217a10║災從起義，誰令水火不相侵？會中諦聽，師為
ZW12n0098_p0217a11║宣文。
ZW12n0098_p0217a12║眾生迷到入邪林，妄念攀緣水火侵。
ZW12n0098_p0217a13║有我有人煩惱宅，非真非妄涅槃心。
ZW12n0098_p0217a14║執情難悟塵埋鏡，離相方知鑛出金。
ZW12n0098_p0217a15║實狀元來無一物，迷雲散盡見觀音。
ZW12n0098_p0217a16║七災經文，法師諷演。
ZW12n0098_p0217a17║（蓮花大心真言　至心中心真言）
ZW12n0098_p0217a18║歌讚
ZW12n0098_p0217a19║迷相方知，識心了悟，有人我，煩惱屈侵。
ZW12n0098_p0217a20║非真非妄，總是涅槃心。菩薩神通廣大，脫七災
ZW12n0098_p0217a21║害，厄難艱辛。心念念，自然解脫，解脫脫
ZW12n0098_p0217a22║凡塵。
ZW12n0098_p0218a01║眾生若妄想昏迷，入顛倒稠林。正觀自在，存
ZW12n0098_p0218a02║念本來心。解悟真常事理，證圓覺，最上大乘。無
ZW12n0098_p0218a03║一物，迷雲消散，是處見觀音。
ZW12n0098_p0218a04║從聞思修儀當演
ZW12n0098_p0218a05║楞嚴五五妙圓通，獨許觀音第一功。特為此
ZW12n0098_p0218a06║方垂妙訣，願聞三慧警癡聾。從聞思修，普為
ZW12n0098_p0218a07║圓融。
ZW12n0098_p0218a08║聞思修慧證何難？月照千江逗影寒。
ZW12n0098_p0218a09║岌岌青山忘嶮峻，滔滔綠水絕波瀾。
ZW12n0098_p0218a10║泥牛走退三千里，石女嘲歌百萬般。
ZW12n0098_p0218a11║覿面相逢何所似？鶯啼燕語作家看。
ZW12n0098_p0218a12║歌讚
ZW12n0098_p0218a13║岌岌青山，滔滔綠水，聞思修慧圓音。十方擊
ZW12n0098_p0218a14║鼓，大地一時聞。要知觀音瑞相，如猿啼，鳥吟暖
ZW12n0098_p0218a15║谷深。思萬類，山河沙界，普遍號同名。
ZW12n0098_p0218a16║嫩林鶯語細，槁木上，脫蟬孤吟。六識迷
ZW12n0098_p0218a17║妄，一入自在門。不費纖毫氣力，廓開方便，頃刻
ZW12n0098_p0218a18║超群。觀橫難，尋聲救苦，無處不現身。
ZW12n0098_p0218a19║下座
ZW12n0098_p0218a20║三時表懺
ZW12n0098_p0219a01║圓通三慧道場提綱竟
ZW12n0098_p0219a02║
ZW12n0098_p0219a03║